KENYATAAN AKHBAR
KEMENTERIAN KESIHATAN MALAYSIA
SITUASI SEMASA JANGKITAN PENYAKIT CORONAVIRUS 2019
(COVID-19) DI MALAYSIA
STATUS SEMASA KES JANGKITAN COVID-19 DI MALAYSIA
• Kementerian Kesihatan Malaysia (KKM) ingin memaklumkan bahawa
TIADA kes baru dilaporkan pada hari ini, 29 Februari 2020.
• Jumlah kumulatif kes COVID-19 yang dilaporkan sehingga hari ini
kekal sebanyak 25 kes dengan tiga (3) kes terbaru (kes ke-23, kes ke24, kes ke-25) yang masih dirawat di wad.
• Kesemua tiga (3) kes yang masih dirawat di hospital berikut adalah
dalam keadaan stabil:
i.
ii.
iii.

Kes ke-23, wanita warganegara Malaysia dirawat di Pusat
Perubatan Universiti Malaya (PPUM)
Kes ke-24, wanita warganegara Jepun dirawat di Hospital Kuala
Lumpur (HKL);
Kes ke-25, lelaki warganegara Itali dirawat di Hospital Sungai
Buloh.

• Sehubungan itu, jumlah kes telah pulih sepenuhnya dan discaj
sehingga hari ini ialah 22 orang.
• Sehingga 29 Februari 2020, seramai 1,619 individu telah diambil
sampel bagi pengesanan jangkitan penyakit coronavirus 2019 (COVID19). Mereka terdiri dari daripada Patient-Under-Investigation (PUI),
kontak rapat kepada kes positif COVID-19, individu yang tiba melalui
Misi Bantuan Kemanusiaan dan kapal persiaran.

MISI BANTUAN KEMANUSIAN
• Seramai 66 warganegara Malaysia dan ahli keluarga bukan
warganegara dibawa balik di Wuhan, China pada 25 Februari 2020,
kini berada di pusat pemantauan di Akademi Kepimpinan Pendidikan
Tinggi (AKEPT) dan semua dalam keadaan sihat.
• Saringan kesihatan melalui ujian pengesanan COVID-19 semasa
ketibaan mendapati semua negatif.
• Mereka akan terus berada di AKEPT bagi tujuan pemantauan
kesihatan selama 14 hari bermula pada 26 Februari 2020 sehingga 11
Mac 2020.
SEKATAN PERJALANAN KOREA SELATAN
• Merujuk kepada Kenyataan Akhbar Ketua Pengarah Kesihatan
bertarikh 28 Februari 2020, dimaklumkan bahawa:
i.

Bagi warganegara Republik Korea, sekatan perjalanan hanya
dikenakan ke atas mereka yang datang dari Bandar Daegu dan
Daerah Cheongdo sahaja. Namun begitu, warganegara
Republik Korea yang telah meninggalkan Bandar Daegu dan
Daerah Cheongdo melebihi 14 hari dari tarikh ketibaan ke
Malaysia tiada sekatan perjalanan.

ii.

Bagi semua pelawat asing dari Bandar Daegu dan Daerah
Cheongdo juga dikenakan sekatan perjalanan sekiranya pernah
berada di tempat tersebut dalam tempoh 14 hari dari tarikh
ketibaan. Namun begitu, pelawat asing yang telah meninggalkan
Bandar Daegu dan Daerah Cheongdo melebihi 14 hari dari
tarikh ketibaan ke Malaysia tiada sekatan perjalanan;

iii.

Bagi warganegara Malaysia, penduduk tetap dan pemegang pas
(pas lawatan sosial jangka panjang dan pas pelajar) yang pernah
berada di Bandar Daegu dan Daerah Cheongdo dalam masa 14
hari, tiada sekatan perjalanan. Walau bagaimanapun, mereka
dikehendaki menjalani saringan kesihatan seperti yang
ditetapkan oleh pihak KKM;

iv.

Adalah dimaklumkan bahawa peraturan ini telah dikuatkuasakan
mulai 28 Febuari 2020.

NASIHAT KESIHATAN BERKAITAN COVID-19
• Pengamal Perubatan:
i.

Berdasarkan situasi semasa COVID-19 di Malaysia dan
perkembangan terkini di peringkat global, semua Pengamal
Perubatan di semua peringkat fasiliti kesihatan kerajaan dan
swasta disarankan agar langkah-langkah pencegahan serta
kawalan infeksi (infection prevention and control) sentiasa berada
di tahap yang optimum pada setiap masa.

• Orang Awam:
i.

KKM sekali lagi ingin mengingatkan orang ramai agar
menangguhkan perjalanan ke Republik Rakyat China, Republik
Korea, Jepun, Itali dan Iran sekiranya perjalanan tersebut tidak
mendesak.

ii.

Sekiranya tidak dapat menangguhkan perjalanan tersebut,
langkah-langkah pencegahan perlulah dilaksanakan termasuklah
mengamalkan tahap kebersihan yang optimum pada setiap
masa.

iii.

Selalu mengamalkan tahap kebersihan yang optimum pada
setiap masa, seperti kerap mencuci tangan dengan
menggunakan air dan sabun atau bahan pencuci tangan (hand
sanitizer).

iv.

Sentiasa mengamalkan etika batuk (cough etiquette) yang baik,
iaitu menutup mulut dan hidung dengan tisu apabila batuk
mahupun bersin, seterusnya membasuh tangan dengan serta
merta.

v.

Sekiranya bergejala dalam tempoh 14 hari selepas pulang dari
melawati Republik Rakyat China, Republik Korea, Jepun, Itali dan

Iran – maklumkan mengenai sejarah perjalanan tersebut kepada
Pengamal Perubatan apabila pergi mendapatkan rawatan.
• KKM akan terus memantau perkembangan kejadian jangkitan ini
melalui maklumat yang diperolehi daripada pihak WHO. Orang ramai
akan sentiasa dimaklumkan sebarang perkembangan terkini
mengenainya. Begitu juga, KKM akan memastikan langkah
pencegahan dan kawalan yang sewajarnya dilaksanakan secara
berterusan.
Sekian, terima kasih.

DATUK DR. NOOR HISHAM BIN ABDULLAH
KETUA PENGARAH KESIHATAN MALAYSIA
29 Februari 2020

