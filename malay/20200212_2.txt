                                                 
                                                 
                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                KENYATAAN AKHBAR  
                                                      KETUA PENGARAH KESIHATAN MALAYSIA 
                           
                          PENJELASAN ISU KES CORONAVIRUS DISEASE (COVID-19) YANG 
                                                           DIDAKWA BERLAKU DI PULAU PINANG 
                           
                          Kementerian  Kesihatan  Malaysia  (KKM)  mengambil  maklum  bahawa 
                          terdapat satu laporan akhbar China Press bertarikh 13 Februari 2020 
                          dengan tajuk “Kes pertama? Jangkitan selesema dimasukkan ke hospital 
                          dan meninggal dunia akibat jangkitan COVID-19 berlaku di Pulau Pinang”. 
                          Akibat dari itu, banyak khabar angin yang mengatakan bahawa kematian 
                          tersebut disebabkan jangkitan COVID-19. 
                           
                          Untuk  makluman,  pesakit  berkenaan  telah  mendapatkan  rawatan  di 
                          sebuah hospital di Pulau Pinang disebabkan oleh batuk dan bengkak di 
                          kedua-dua  belah  kaki  beliau  pada  10  Februari  2020.  Beliau  tidak 
                          mempunyai sejarah pergerakan ke negara China atau mempunyai kontak 
                          rapat dengan pesakit yang disahkan COVID-19. Selain itu, pesakit ini juga 
                          mempunyai masalah kesihatan kronik yang lain dan masih dalam rawatan 
                          susulan. Beliau kemudiannya telah dimasukkan ke wad, dan seterusnya 
                          ke Unit Rawatan Rapi (ICU) disebabkan kesihatan beliau yang semakin 
                          merosot.  Pada  12  Februari  2020,  pesakit  telah  meninggal  dunia 
                          disebabkan oleh "Septic shock with multiorgan failure complicated with 
                          cardiogenic shock". 
                           
                          Sampel klinikal telah diambil untuk ujian saringan jangkitan COVID-19. Ini 
                          adalah  kerana,  pesakit  dimasukkan  ke  ICU  dan  mempunyai  dapatan 
                                                                                                                                                                                          1 
                 klinikal penyakit radang paru-paru (pneumonia). Sampel klinikal pesakit   
                 telah  dihantar  ke  Institut  Penyelidikan  Perubatan  (IMR)  untuk  ujian 
                 pengesanan dan pengesahan bagi COVID-19.  Pada 13 Februari 2020, 
                 keputusan ujian makmal  mengesahkan pesakit adalah NEGATIF kepada 
                 jangkitan COVID-19.   
                  
                 KKM akan terus memantau perkembangan kejadian jangkitan COVID-19 
                 ini   dari  semasa  ke  semasa.  Orang  ramai  dinasihatkan  untuk 
                 mendapatkan maklumat rasmi dari laman sesawang KKM atau talian 
                 hotline CPRC 03 88810200 / 03 88810600 / 03 88810700.  
                  
                 Sekian, terima kasih 
                  
                  
                 DATUK DR NOOR HISHAM BIN ABDULLAH 
                 KETUA PENGARAH KESIHATAN  
                 KEMENTERIAN KESIHATAN MALAYSIA 
                  
                 13 FEBRUARI 2020 
                  
                                                                                                                    2 
