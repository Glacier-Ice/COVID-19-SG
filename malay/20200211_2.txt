         
                                              
                                         
                              KENYATAAN AKHBAR 
                      KEMENTERIAN KESIHATAN MALAYSIA 
                                         
                     SITUASI TERKINI JANGKITAN 2019-nCoV  
                  DAN PENGESANAN KES BAHARU DI MALAYSIA  
         
        Kementerian Kesihatan Malaysia (KKM) terlebih dahulu ingin memaklumkan 
        bahawa sehingga 10 Februari 2020, tiga (3) kes positif jangkitan 2019-nCoV 
        telah pulih sepenuhnya dan dibenarkan pulang. 
         
        Dua daripada pesakit tersebut pulih sepenuhnya dengan diberikan rawatan 
        simptomatik manakala seorang lagi pesakit pulih setelah diberikan rawatan 
        ubat antiviral Kaletra. 
         
        KES BAHARU IAITU KES KE-18 
         
        Berhubung kes baharu iaitu kes ke-18 yang dimaklumkan pada awal tadi, kes 
        ini telah dimasukkan ke Hospital Sungai Buloh dan sedang menerima rawatan. 
        Aktiviti  pengesanan  kontak  telah  dijalankan  oleh  Kementerian  Kesihatan 
        Malaysia (KKM) dimana seramai 22 kontak rapat telah dikesan.  Daripada 
        jumlah tersebut, tiga (3) orang adalah terdiri daripada ahli keluarga dan baki 
        19 orang merupakan anggota kesihatan. Aktiviti pengesanan kontak masih 
        dijalankan  untuk  mengenal  pasti  kontak-kontak  rapat  yang  lain.  Aktiviti 
        pencegahan dan kawalan termasuk pendidikan kesihatan telah diberikan. 
         
        PENGESANAN KONTAK RAPAT  
         
        Aktiviti pengesanan kontak rapat merupakan salah satu aktiviti pencegahan 
        dan kawalan yang dijalankan bagi memastikan penularan penyakit berjangkit 
        dapat dibendung. Kontak-kontak rapat yang dikesan terdiri daripada mereka 
        yang berhubung rapat dengan kes yang disahkan positif. Ini terdiri daripada 
        mereka yang mempunyai kontak rapat dalam lingkungan satu meter dengan 
        kes positif 2019-nCoV seperti anggota kesihatan yang merawat kes tanpa 
        memakai Personal Protective Equipment (PPE) yang disarankan dan tinggal 
                                                                      1 
         
           
          dalam satu rumah yang sama. Kontak rapat ini akan dikenal pasti oleh anggota 
          kesihatan  KKM  semasa  siasatan  dijalankan.  Orang  awam  diseru  untuk 
          sentiasa memberi kerjasama semasa siasatan bagi memastikan aktiviti ini 
          dapat  dijalankan  dengan  lebih  berkesan  dan  mengikut  nasihat  yang 
          disarankan oleh pihak KKM. 
           
          JUMLAH KUMULATIF KES 2019-nCoV 
           
          Kementerian Kesihatan Malaysia (KKM) ingin memaklumkan bahawa jumlah 
          kumulatif kes 2019-nCoV yang dilaporkan sehingga hari ini adalah sebanyak 
                  ;  iaitu lapan (8) kes dalam kalangan kes Patient-Under-Investigation 
          18 kes
          (PUI) jangkitan 2019-nCoV, lapan (8) kes dalam kalangan kontak rapat dan 
          dua (2) kes dalam kalangan rakyat Malaysia yang dibawa pulang dengan Misi 
          Bantuan Kemanusiaan. Daripada jumlah tersebut, dua belas (12) kes adalah 
          warganegara  China  dan  enam  (6)  orang  adalah  warganegara  Malaysia. 
          Daripada dua belas (12) kes positif ini, sebanyak tiga (3) kes telah discaj 
          daripada wad. Bagi tiga (3) kes yang telah discaj, mereka telah menjalani ujian 
          pengesanan ulangan 2019-nCoV dan didapati negatif sebanyak dua (2) kali 
          berturut-turut. 
            
            
          KKM ingin menasihatkan semua warga KKM untuk lebih peka kepada situasi 
          semasa  berkaitan  2019-nCoV  bagi  memperkukuhkan  kesiapsiagaan  dan 
          respon  terhadap  penyakit  ini.  Orang  awam  juga  dinasihatkan,  sekiranya 
          bergejala dalam tempoh 14 hari selepas pulang dari lawatan ke negara China 
          untuk maklumkan sejarah perjalanan anda kepada pengamal perubatan yang 
          menjalankan pemeriksaan. 
           
          KKM juga ingin menyeru orang ramai sekiranya memerlukan penerangan 
          mengenai penyakit ini atau ingin mendapatkan maklumat lanjut berhubung 
          sesuatu kejadian penyakit, hubungilah hotline di CPRC Kebangsaan di talian 
          berikut: 
           
          03 88810200/ 03 88810600/ 03 88810700 
           
          Atau emel: cprc@moh.gov.my 
            
           
            
           
           
          DATUK SERI DR. DZULKEFLY AHMAD  
          Menteri Kesihatan Malaysia 
           
                             
          10 Februari 2020                           
                                                                                         2 
           
          
                                                                   Lampiran 1 
                                                                             
                                                                             
                         Jadual 1: Ringkasan Kes PUI 2019-nCoV 
                        Sehingga Jam 10:00 Pagi; 10 Februari 2020 
          
            Warganegara     Positif     Negatif     Pending      Jumlah 
            Malaysia           2         236           6          244 
            China              6         109           6          121 
            Lain-lain          0          7            1           8 
            Jumlah             8         352          13          373 
          
          
                     Jadual 2: Ringkasan Kontak Rapat Kes 2019-nCoV  
                        Sehingga Jam 10:00 Pagi; 10 Februari 2020 
                                            
            Warganegara      Positif     Negatif     Pending     Jumlah 
            Malaysia           2           54           4           60 
            China              6           40           0           46 
            Lain-lain          0            0           0           0 
            Jumlah             8           94           4          106 
          
          
         Nota: Kenyataan Akhbar YB Menteri Kesihatan yang bertarikh 5 Februari 2020 telah 
         memaklumkan  mengenai  dua  (2)  warganegara  Malaysia  yang  dibawa  pulang 
         melalui Misi Bantuan Kemanusiaan yang telah dikesan positif dan baki 131 adalah 
         negatif 2019-nCoV.    
                                                                            3 
          
