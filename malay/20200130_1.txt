                                                 
                                                 
                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                KENYATAAN AKHBAR  
                                                                   MENTERI KESIHATAN MALAYSIA 
                           
                                                                       SITUASI TERKINI JANGKITAN 
                                        2019 NOVEL CORONAVIRUS (2019-nCoV) DI MALAYSIA   
                           
                          Kementerian  Kesihatan  Malaysia  (KKM)  ingin  memaklumkan  bahawa 
                          terdapat satu (1) pertambahan kes positif 2019 novel coronavirus 
                          (2019-nCoV) di  kalangan  kontak  rapat  dilaporkan  pada  30  Januari 
                          2020.  Ini  menjadikan  jumlah  kumulatif  kes  positif  2019-nCoV  yang 
                          dilaporkan pada tahun 2020 sehingga hari ini adalah sebanyak lapan (8) 
                          kes; iaitu terdiri daripada tiga (3) kes yang sebelum ini dilaporkan dalam 
                          kalangan  kes  Patient-Under  Investigation  (PUI)  jangkitan  2019-nCoV 
                          dan  lima  (5)  kes  yang  sebelum  ini  dalam  kalangan  kontak  rapat. 
                          Kesemua kes positif 2019-nCoV ini adalah terdiri daripada warganegara 
                          China.  
                           
                          Kes terbaru yang dilaporkan positif di kalangan kontak rapat ini adalah 
                          merupakan isteri kepada kes 2019-nCoV yang dilaporkan di Johor pada 
                          29 Januari 2020. Kes berusia 49 tahun, seorang warganegara China, 
                          yang  telah  dimasukkan  ke  wad  isolasi  Hospital  Permai,  Johor  dan 
                          dilaporkan dalam keadaan stabil.  
                           
                          Justeru  dari  10  Januari  2020  sehingga  30  Januari  2020  jam  12 
                          tengahari, jumlah kumulatif kes PUI bagi jangkitan 2019-nCoV adalah 94 
                          orang;  di  mana  48  orang  adalah  warganegara  Malaysia,  43  orang 
                          warganegara China dan masing-masing satu (1) warganegara Jordon, 
                          Brazil dan Thailand. Tiga (3) kes telah disahkan positif 2019-nCoV, 84 
                          kes negatif dan tujuh (7) masih menunggu keputusan makmal.  
                           
                          Seramai  32  orang  kontak  rapat  kepada  kes  positif  2019-nCoV  telah 
                          dikenal  pasti  dan  diletakkan dibawah pemerhatian survelan. Daripada 
                          jumlah ini, seramai lima (5) kes daripada kontak rapat ini telah disahkan 
                                                                                                                                                                                          1 
              positif  jangkitan  2019-nCoV  dan  telah  masukkan  ke  wad  isolasi  di 
              Hospital Sungai Buloh (4) dan Hospital Permai (1). Kesemua kes positif 
              di  kalangan  kontak  rapat  ini  adalah  berada  dalam  keadaan  stabil. 
              Manakala ujian makmal ke atas 27 kontak rapat lain didapati negatif 
              jangkitan  2019-nCoV.  Walau  bagaimanapun,  kontak  rapat  ini  telah 
              terlebih   dahulu  diletakkan  dibawah  Perintah  Pemantauan  dan 
              Pengasingan dan sentiasa dipantau rapat oleh KKM.  
               
              KKM sentiasa memastikan kesiapsiagaan dan respon terhadap wabak 
              penyakit berjangkit dapat dilaksanakan dengan cepat dan baik. Kapasiti 
              dan  kapabiliti  sedia  ada  dipertingkatkan  bagi  menangani  kejadian 
              jangkitan 2019-nCoV ini sepertimana yang telah dimaklumkan sebelum 
              ini. Selain itu juga, bagi memantapkan lagi aktiviti pengesanan kes yang 
              disyaki, KKM dengan kerjasama Kementerian Pendidikan Malaysia telah 
              bekerjasama mengenal pasti pelajar atau pensyarah yang pulang bercuti 
              dari negara China. Mereka yang telah dikenal pasti akan diletakkan di 
              bawah pemantauan di rumah (home surveillance) dan diberikan Kad 
              Amaran Kesihatan dan Home Assessment Tool. Sekiranya mereka ini 
              menunjukkan gejala, pelajar atau pensyarah ini akan dirujuk ke fasiliti 
              kesihatan yang telah dikenal pasti dengan segera.  
               
              Satu  Jawatankuasa  Khas  bagi  Misi  Bantuan  Kemanusiaan  telah 
              diaktifkan  pada  30  Januari  2020.  Jawatankuasa ini  diselaraskan  oleh 
              pihak agensi Pengurusan Bencana Negara (NADMA) bersama dengan 
              Kementerian Luar Negeri (KLN) dan KKM. Ia juga melibatkan agensi-
              agensi  lain  yang  berkaitan  serta  syarikat  penerbangan  AirAsia  dan 
              Malaysia Airlines. Jawatankuasa ini ditubuhkan untuk meneliti perkara-
              perkara  berkenaan  keperluan  membawa  balik  rakyat  Malaysia  dan 
              keluarga  yang  berada  di  wilayah  Hubei,  China.  Satu  jawatankuasa 
              teknikal    diwujudkan       dibawah      Jawatankuasa        Khas     ini   bagi 
              memperincikan pengurusan membawa balik rakyat Malaysia termasuk 
              aturgerak  misi  bantuan  pengurusan  tersebut.  Pihak  KLN  sedang 
              mengumpul jumlah sebenar rakyat Malaysia yang akan dibawa balik ke 
              Malaysia.  Pihak  KLN  juga  masih  meneruskan  perbincangan  dengan 
              pihak kerajaan China untuk urusan bantuan tersebut. 
               
                                                                                               2 
                          Selain itu, orang awam dinasihatkan untuk menangguhkan perjalanan 
                          atau  lawatan  ke  negara  China  disamping  terus  mengamalkan  tahap 
                          kebersihan yang tinggi seperti kerap mencuci tangan dengan air dan 
                          sabun,  dan  segera  mendapatkan  rawatan  perubatan  sekiranya  jatuh 
                          sakit  (iaitu  mengalami  gejala  jangkitan  saluran  pernafasan  seperti 
                          demam, batuk mahupun kesukaran untuk bernafas) dalam tempoh 14 
                          hari  selepas  pulang  dari  lawatan  ke  negara  China.  Maklumkan  juga 
                          mengenai sejarah perjalanan berkenaan kepada doktor yang merawat. 
                          Semua pengamal perubatan, sama ada dari fasiliti kesihatan kerajaan 
                          atau swasta hendaklah segera melaporkan kes-kes yang disyaki 2019-
                          nCoV dengan menggunakan kaedah pelaporan sedia ada kepada KKM. 
                           
                          KKM akan terus memantau perkembangan kejadian jangkitan ini melalui 
                          maklumat  yang  diperolehi  daripada  pihak  WHO.  Orang  ramai  akan 
                          sentiasa  dimaklumkan  sebarang  perkembangan  terkini  mengenainya. 
                          Begitu juga, KKM akan memastikan langkah pencegahan dan kawalan 
                          yang sewajarnya dilaksanakan secara berterusan. 
                           
                          Sekian, terima kasih. 
                           
                           
                          YB DATUK SERI DR. DZULKEFLY AHMAD 
                          Menteri Kesihatan Malaysia 
                           
                          30 Januari 2020 
                           
                                                                                                                                                                                          3 
