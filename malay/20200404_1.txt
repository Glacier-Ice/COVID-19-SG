        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                            4 APRIL 2020 
        
        
       STATUS  TERKINI  KES  DISAHKAN  COVID-19  YANG  TELAH 
             
       PULIH
        
       Kementerian  Kesihatan  Malaysia  (KKM)  ingin  memaklumkan 
       bahawa  terdapat 88  kes yang  telah  pulih  dan  dibenarkan  discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak  915  kes  (26.27  peratus  daripada  jumlah  keseluruhan 
       kes). 
        
        
       STATUS TERKINI KES COVID-19 DI MALAYSIA 
        
       Sehingga 4 April 2020 pukul 12:00 tengah hari, terdapat 150 kes 
       baharu yang  telah  dilaporkan.  Ini  menjadikan  jumlah  kes  positif 
       COVID-19 di Malaysia adalah sebanyak 3,483 kes. Daripada 150 
       kes ini, 80 adalah berkaitan dengan perhimpunan Seri Petaling.  
        
       Sehingga kini, seramai 99 kes positif COVID-19 sedang dirawat 
       di  Unit  Rawatan  Rapi  (ICU). Daripada  jumlah  tersebut,  50  kes 
       memerlukan bantuan pernafasan. 
        
                                                             
      
     Daripada maklumat terkini yang dilaporkan ke Crisis Preparedness 
     and Response Centre (CPRC) Kebangsaan, dukacita dimaklumkan 
     bahawa sehingga kini terdapat pertambahan empat (4) lagi kes 
     kematian  berkaitan  COVID-19.  Justeru,  jumlah  kumulatif  kes 
     kematian  COVID-19  di  Malaysia  adalah  sebanyak  57  kes  (1.64 
     peratus daripada jumlah keseluruhan kes): 
      
       •  Kes  kematian  ke-54  (kes  ke-2149)  merupakan  perempuan 
        warganegara  Malaysia  berumur  85  tahun  dan  mempunyai 
        latar belakang penyakit jantung. Beliau telah dirawat di Institut 
        Jantung  Negara  pada  23  Mac  2020  dan  beliau  disahkan 
        meninggal dunia pada 28 Mac 2020 jam 12.10 pagi. 
      
       •  Kes  kematian  ke-55  (kes  ke-860)  merupakan  perempuan 
        warganegara  Malaysia  berumur  66  tahun  dan  mempunyai 
        latar  belakang penyakit darah tinggi. Beliau telah dirawat di 
        Hospital Sultan Ismail Petra, Kelantan pada 18 Mac 2020 dan 
        disahkan meninggal dunia pada 3 April 2020 jam4.  00 petang. 
      
       •  Kes  kematian  ke-56  (kes  ke-2850)  merupakan  lelaki 
        warganegara  Malaysia  berumur  56  tahun  dan  mempunyai 
        latar  belakang  penyakit  jantung.  Beliau  mempunyai  kontak 
        rapat dengan kes ke-1031 dan telah dirawat di Hospital Umum 
        Sarawak,  Sarawak  pada  30  Mac  2020.  Beliau  disahkan 
        meninggal dunia pada 3 April 2020 jam 4.16 petang. 
      
       •  Kes  kematian  ke-57  (kes  ke-1575)  merupakan  lelaki 
        warganegara  Malaysia  berumur  61  tahun  dan  mempunyai 
        latar belakang penyakit kencing manis. Beliau telah dirawat di 
        Hospital Tengku Ampuan Afzan, Kuantan, Pahang pada 23 
        Mac 2020. Beliau disahkan meninggal dunia pada 3 April 2020 
        jam 10.25 malam. 
      
     KKM mengucapkan takziah kepada ahli keluarga mereka. 
                                               
        
        
        
       NASIHAT KESIHATAN BERKAITAN COVID-19 
        
       Adalah dimaklumkan bahawa sehingga kini, kebanyakan kes positif 
       yang  dikesan  adalah  berkait  dengan  mereka  yang  menghadiri 
       perhimpunan  di  Seri  Petaling  (1,545  kes  daripada  3,483  kes 
       keseluruhan – 44.36 peratus. Kluster ini merupakan kluster yang 
       terbesar  setakat  ini  dan  telah  mempunyai  beberapa  generasi 
       kluster jangkitan, misalnya melibatkan ahli keluarga mereka, kontak 
       rapat di masjid dan juga madrasah tahfiz.  
       KKM  akan  terus  bekerjasama  dengan  pelbagai  agensi  bagi 
       mengenalpasti  dan  menguji  semua  kontak  rapat  di  kalangan 
       kumpulan yang berisiko tinggi ini. Orang awam juga diseru agar 
       menghubungi  Pejabat  Kesihatan  Daerah  yang  terdekat  untuk 
       disaring  sekiranya  menghadiri  atau  mempunyai  kontak  rapat 
       dengan mereka yang menghadiri perhimpunan tersebut. 
       Orang  awam  dipohon  untuk  memberikan  kerjasama  kepada 
       agensi-agensi yang terlibat dalam memenangi kejadian COVID-19 
       di  Malaysia.  Seperti  dimaklumkan,  tempoh  dua  minggu  akan 
       datang ini adalah amat penting di mana kerjasama semua pihak 
       adalah  amat  diperlukan  bagi  memastikan  rantaian  jangkitan 
       COVID-19 dapat diputuskan. 
       Justeru,  KKM  ingin  menasihatkan  orang  ramai  untuk  duduk  di 
       rumah (stay at home) sambil mengamalkan etika kebersihan diri 
       misalnya  kerap  membasuh  tangan  dan  jarakkan  diri  (sosial 
       distancing)  antara  satu  sama  lain.  Sekiranya  mempunyai  gejala, 
       gunakan penutup hidung dan mulut. 
       Orang awam juga boleh menghubungi talian CPRC Kebangsaan, 
       KKM. Maklumat lanjut mengenai kejadian COVID-19 di Malaysia 
                                                          
       
      boleh juga didapati melalui saluran telegram CPRC Kementerian 
      Kesihatan Malaysia; https://t.me/cprckkm. 
       
      KKM akan terus memantau perkembangan kejadian jangkitan ini 
      melalui segala maklumat yang diperolehi dan akan dimaklumkan 
      kepada rakyat dari semasa ke semasa. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      4 April 2020 @ 5.00 petang 
                      
                                                         
        
                                                            
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
           (SEHINGGA 4 APRIL 2020, JAM 12:00 TENGAH HARI) 
        
                                  BILANGAN    BILANGAN 
                 NEGERI              KES         KES 
                                   BAHARU     KUMULATIF 
        PERLIS                        0           12 
        KEDAH                         0           81 
        PULAU PINANG                  1           99 
        PERAK                         2          207 
        SELANGOR                      27         890 
        NEGERI SEMBILAN               9          220 
        MELAKA                        2           75 
        JOHOR                         6          422 
        PAHANG                        24         151 
        TERENGGANU                    6           74 
        KELANTAN                      2          139 
        SABAH                         10         225 
        SARAWAK                       7          246 
        W.P. KUALA LUMPUR             52         595 
        W.P. PUTRAJAYA                1           36 
        W.P. LABUAN                   1           11 
          JUMLAH KESELURUHAN         150         3,483 
        
          
          
          
                                                            
        
                                                            
