                                            
                             KENYATAAN AKHBAR 
                          MENTERI KESIHATAN MALAYSIA 
                                        
             SITUASI SEMASA JANGKITAN 2019-nCoV DI MALAYSIA DAN 
                KESIAPSIAGAAN KKM MENGHADAPI PENULARANNYA   
                                                      28 JANUARI 2020 
           
          STATISTIK SEMASA 2019-nCoV 
           
          Sejak 10 Januari 2020 sehingga 28 Januari 2020, jam 12 tengah hari, 
          jumlah  kumulatif  kes  Patient-Under-Investigation  (PUI)  jangkitan  2019 
          novel  coronavirus  (2019-nCoV)  adalah  65  kes,  di  mana  34  adalah 
          warganegara Malaysia, 30 warganegara China dan satu (1) warganegara 
          Jordan. 
           
          Daripada jumlah 65 kes PUI ini, terdapat satu kes yang positif 2019-nCoV 
          sebagaimana  yang  telah  dimaklumkan  sebelum  ini.  Sementara  itu, 
          sebanyak  61  kes  PUI  adalah  negatif  (34  warganegara  Malaysia,  26 
          warganegara China dan satu warganegara Jordon). Manakala tiga (3) lagi 
          kes PUI (warganegara China), masih menunggu keputusan makmal.  
           
          Tiga  (3)  orang  kontak  rapat  dengan  kes  positif  2019-nCoV  pertama  di 
          Singapura yang disahkan positif jangkitan 2019-nCoV masih dirawat di wad 
          isolasi dan dalam keadaan stabil. Kesemua 17 kontak rapat kepada kes 
          positif  2019-nCoV  keempat telah  disahkan  negatif  dan  telah  dilepaskan 
          dari menjalani Perintah Pemantauan dan Pengasingan. 
                                                                    1 
           
                     Jadual 1: Ringkasan Kes PUI 2019-nCoV 
                                           Positif         Negatif         Pending          Jumlah 
                     Warganegara              0               34               0               34 
                     Malaysia 
                     Warganegara              1               26               3               30 
                     China 
                     Lain-lain                0               1                0                1 
                     Jumlah                   1               61               3               65 
               
                     Jadual 2: Ringkasan Kontak Rapat Kes 2019-nCoV 
                                         Positif         Negatif         Pending          Jumlah 
                     Kluster                3                5               0                8 
                     Warga 
                     China 
                     Kes                    0               17               0               17 
                     Keempat 
                     Jumlah                 3               22               0               25 
               
               
              KESIAPSIAGAAN MENGHADAPI 2019-nCoV MELIBATKAN AKTIVITI-
              AKTIVITI DI PINTU MASUK (PMA) NEGARA 
               
                    Sejak  4  Januari  2020,  KKM  telah  meningkatkan  saringan  ke  atas 
                     semua pengembara (penumpang dan anak kapal) dari Negara China 
                     di semua Pintu Masuk Antarabangsa (PMA) negara sebagai langkah 
                     menghadapi 2019-nCoV.   
                      
                     Saringan ini dilakukan di semua PMA melibatkan lapangan terbang 
                     antarabangsa,  pelabuhan-pelabuhan  serta  pintu  masuk  darat  di 
                     negara ini. Pada ketika ini terdapat 64 PMA di seluruh negara. 
                                                                                                       2 
               
            
          Saringan terhadap pengembara yang tiba di PMA menggunapakai 3 
           pendekatan: 
            
           a)  Saringan  demam  dengan  menggunakan  thermal  scanner. 
               Pada ketika ini terdapat 54 thermal scanner di beberapa PMA 
               utama negara. Mana-mana pengembara dikesan demam akan 
               diperiksa oleh paramedik untuk mengesahkan demam. Sejarah 
               perjalanan ke Chuna dalam tempoh 2 minggu sebelum tiba di 
               Malaysia  akan  diperolehi.  Sekiranya  pengembara  yang 
               memenuhi kriteria PUI akan dirujuk ke hospital untuk rawatan 
               lanjut.  Rujukan  ke  hospital  akan  menggunakan  kenderaan 
               ambulan khas dengan diiringi oleh oleh anggota terlatih yang 
               memakai  peralatan  perlindungan  diri  bagi  mengelakkan 
               jangkitan. 
                
                Bagi  pengembara  yang  tidak  memenuhi  kriteria  PUI  akan 
                diberi Home Assessment Tool dan diletakkan di bawah Home 
                Surveillance  untuk  tempoh  14  hari.  Mereka  yang  didapati 
                batuk tetapi tiada demam akan diberikan penutup hidung dan 
                mulut (face mask) untuk mengelakkan penularan penyakit ini 
                kepada umum. 
            
               Sementara itu pengembara yang tidak mempunyai sebarang 
               gejala,  akan  diberikan  Health  Alert  Card  (HAC).  Mereka 
               dinasihatkan  untuk  rawatan  segera  sekiranya  mempunyai 
               demam, batuk atau susah bernafas dalam masa 14 hari dari 
               ketibaan  dan  membawa  bersama  HAC  semasa  berjumpa 
               dengan pegawai perubatan untuk mendapatkan rawatan. 
                
                                                       3 
         
                  b)     Kerjasama  dengan  pihak  Jabatan  Imigresen  Malaysia  (JIM) 
                         untuk  merujuk  mana-mana  pengembara  dari  China  bagi 
                         pemeriksaan lanjut oleh anggota kesihatan di PMA. 
                          
                  c)     KKM  juga  memasang  bunting  untuk  memaklumkan  dan 
                         menggalakan mana-mana pengembara yang tiba dari China 
                         untuk  tampil  ke  pusat  pemeriksaan  kesihatan  di  PMA  (self 
                         declaration). Beberapa PMA melakukan pengumuman berkala 
                         bagi   menasihati  pengembara  untuk  tampil  ke  pusat 
                         pemeriksaan PMA bagi pemeriksaan. 
                   
                  d)     Anggota  KKM  akan  menjalankan  pemeriksaan  rawak  dari 
                         masa  ke  semasa  keatas  warganegara  Malaysia  yang 
                         menggunakan  autogate.  KKM  juga  berharap  warganegara 
                         Malaysia  secara  sukarela  untuk  tampil  untuk  pemeriksaan 
                         kesihatan di PMA. 
                   
                 Pejabat  Kesihatan  Lapangan  Terbang  telah  berkerjasama  dengan 
                  pihak  Malaysia  Airport  Berhad  dan  pihak  Berkuasa  Penerbangan 
                  Malaysia untuk mengalihkan semua kapal terbang dari China ke pintu 
                  (gate) yang telah dikenalpasti bagi mengelakkan percampuran antara 
                  penumpang  dari  China  dan  penumpang  dari  destinasi  yang  lain. 
                  Saringan  demam  dengan  menggunakan  thermal  scanner  akan 
                  dilakukan  di  gate  tersebut.  Mereka  yang  disyaki    PUI  akan  terus 
                  dirujuk  ke  hospital  melalui  laluan  khas  yang  dikenalpasti  bagi 
                  mengelakkan pendedahan kepada penumpang lain. 
                   
                 Di  pelabuhan  pula  semua  kapal  dari  China  akan  diberikan  status 
                  kuarantin sehingga anggota KKM menjalankan pemeriksaan ke atas 
                  kapal. Aktiviti pemunggahan barang dan penurunan anak kapal dan 
                                                                                         4 
             
             penumpang  akan  dibenarkan  sekiranya  pemeriksaan  mendapati 
             semua penumpang dan anak kapal sihat serta dokumen-dokumen 
             kebersihan kapal masih sah. 
          
            Syarikat penerbangan telah diminta untuk mengenalpasti penumpang 
             yang  bergejala  semasa  dalam  penerbangan.  Sekiranya  terdapat 
             penumpang bergejala, anggota kesihatan di PMA akan dimaklumkan 
             bagi menunggu ketibaan kapal terbang di gate tertentu. Apabila kapal 
             terbang tiba di gate yang telah dikenalpasti, pasukan kesihatan akan 
             menaiki pesawat untuk mengendalikan kes tersebut. Pengendalian 
             penumpang lain adalah mengikut prosedur sedia ada.  
              
          
         PERANAN  PENGGIAT  INDUSTRI  PELANCONGAN  DALAM  TURUT 
         SAMA  MEMBENDUNG  PENULARAN  JANGKITAN  2019-nCoV  DI 
         MALAYSIA 
          
            Agensi pelancongan diminta untuk memaklumkan kepada anggota 
             terlibat dan pelanggan yang ingin ke Negara China mengenai situasi 
             terkini kejadian wabak penyakit 2019-nCoV serta nasihat perjalanan 
             yang dikeluarkan oleh KKM dari semasa ke semasa iaitu : 
              
             a)   Mengesa  orang  ramai  untuk  mengelakkan  dari  melawati 
                  negara China sehingga dimaklumkan kelak.  
                   
             b)   Mengamalkan tahap kebersihan diri yang tinggi seperti kerap 
                  mencuci tangan dengan air dan sabun  atau menggunakan 
                  hand sanitizer. 
          
                                                               5 
          
           c)   Sekiranya  lawatan  ke  Negara  China  tidak  dapat  dielakkan, 
                semasa di sana: 
                 
                   Elakkan  dari  mengunjungi  tempat  tumpuan  ramai  dan 
                   tidak  bergaul  rapat  dengan  mana-mana  individu  yang 
                   bergejala; 
                   Elakkan  dari  melawat  ke  ladang  haiwan,  pasar  yang 
                   menjual haiwan hidup, tempat sembelihan haiwan atau 
                   menyentuh sebarang jenis haiwan; 
                   Elakkan dari memakan sebarang produk haiwan mentah 
                   / tidak dimasak dengan sempurna. 
                    
           d)  Segera mendapatkan rawatan perubatan sekiranya jatuh sakit 
               (iaitu mengalami gejala jangkitan saluran pernafasan seperti 
               demam, batuk mahupun kesukaran untuk bernafas) dalam 
               tempoh 14 hari selepas pulang ke tanah air 
         
          Pengembara  yang  datang  dari  Negara  China  perlu  dimaklumkan 
           keperluan  mengisytiharkan  status  kesihatan  sebelum  tiba  ke 
           Malaysia.  Selain  itu  prosedur  keperluan  menjalani  perintah 
           Pemantauan dan Pengasingan serta isolasi sekiranya bergejala perlu 
           dijelaskan kepada pelanggan.   
            
          Memperkasakan  pihak  agensi  dan  persatuan  pelancongan  untuk 
           membuat saringan demam ke atas pengembara dan merujuk mereka 
           ke fasiliti kesihatan terdekat untuk pemeriksaan dan rawatan lanjut.  
            
                                                       6 
         
            Pihak  agensi  pelancongan  dan  pengurusan  fasiliti  penginapan  
             dinasihatkan  untuk  sentiasa  mengamalkan  kebersihan  diri  dan 
             persekitaran termasuk menjalankan disinfeksi. 
          
         KKM akan terus memantau perkembangan kejadian jangkitan ini melalui 
         maklumat  yang  diperolehi  daripada  pihak  WHO.  Orang  ramai  akan 
         sentiasa  dimaklumkan  sebarang  perkembangan  terkini  mengenainya. 
         Begitu  juga,  KKM  akan  memastikan  langkah  pencegahan  dan  kawalan 
         yang sewajarnya dilaksanakan secara berterusan. 
          
          
         Sekian, terima kasih. 
          
          
          
         DATUK SERI DR. DZULKEFLY AHMAD 
         MENTERI KESIHATAN MALAYSIA 
          
         28 Januari 2020 
          
          
                                                 
                                                                7 
          
