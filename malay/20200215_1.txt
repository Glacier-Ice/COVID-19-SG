                                                 
                                                 
                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                KENYATAAN AKHBAR  
                                                       KETUA PENGARAH KESIHATAN MALAYSIA 
                           
                                                           SITUASI TERKINI JANGKITAN COVID-19  
                                         DAN PENGESANAN KES BAHARU KE-22 DI MALAYSIA  
                                                                                                             
                           
                          Kementerian  Kesihatan  Malaysia  (KKM)  ingin  memaklumkan  bahawa 
                          terdapat satu (1) pertambahan kes baharu dilaporkan pada hari ini.   
                           
                          KES BAHARU KE-22 
                           
                          Kes ke-22 ini merupakan seorang wanita berusia 83 tahun warganegara 
                          Amerika  Syarikat.  Beliau  adalah  salah  seorang  penumpang  kapal 
                          persiaran yang telah berlabuh di Kemboja pada 13 Februari 2020. Semua 
                          penumpang dan anak kapal telah dibenarkan pulang ke negara masing-
                          masing oleh kerajaan Kemboja setelah memaklumkan bahawa saringan 
                          kesihatan telah dijalankan ke atas mereka.  
                           
                          Seramai  145  penumpang  kapal  persiaran  tersebut  telah  mengambil 
                          penerbangan  ke  Malaysia  pada  14  Februari  2020.  Daripada  jumlah 
                          tersebut,  beliau  dan  suaminya  telah  dikesan  bergejala  sebaik  tiba  di 
                          Lapangan Terbang Antarabangsa Kuala Lumpur (KLIA) dan dirujuk ke 
                          Hospital Sungai Buloh bagi menjalani pemeriksaan lanjut. Ujian saringan 
                          pengesanan  COVID-19  telah  dijalankan  oleh  Institut  Penyelidikan 
                          Perubatan Malaysia (IMR) dan telah disahkan positif pada 15 Februari 
                                                                                                                                                                                          1 
                          2020. Beliau kini berada dalam keadaan stabil dan dirawat di wad isolasi 
                          hospital berkenaan. 
                           
                          Buat masa ini, ujian pengesanan COVID-19 bagi suaminya yang berusia 
                          85 tahun dan juga warganegara Amerika Syarikat adalah negatif. Namun, 
                          suami tersebut masih menerima rawatan dan pemantauan di Hospital 
                          Sungai Buloh bagi gejala yang dialaminya.  
                           
                           
                          KAPASITI IMR BAGI MENGESAN COVID-19 
                           
                          Untuk makluman, makmal IMR adalah makmal rujukan yang dikenalpasti 
                          oleh pihak Pertubuhan Kesihatan Sedunia (WHO) bagi penyakit polio dan 
                          influenza.  Makmal  ini  juga  merupakan  makmal  pertama  yang  terlibat 
                          secara  langsung  dalam  menjalankan  ujian  diagnostik  bagi  mengesan 
                          COVID-19  di  Malaysia.  Ia  telah  memulakan  persediaan  menghadapi 
                          sebarang kemungkinan penularan COVID-19 ke Malaysia sejak 3 Januari 
                          2020  lagi  di  mana  reagen  untuk  mengesan  coronavirus  dengan 
                          mengunakan  kaedah  Conventional  RT-PCR  telah  disediakan. 
                          Seterusnya, pada 11 Januari 2020 apabila ahli saintis dari China telah 
                          berkongsi  maklumat  genetik  COVID-19,  Unit  Virologi  IMR  telah 
                          merekacipta urutan reagen yang dikenali sebagai “primers and probes 
                          specific  for  COVID-19”  pada  hari  yang  sama.  Protokol  yang  telah 
                          digunakan oleh IMR ini juga selari dengan protokol real time RT-PCR 
                          COVID-19 yang telah dikeluarkan oleh WHO iaitu mengikut Corman et al., 
                          2020.  
                           
                           
                                                                                                                                                                                          2 
                          KKM akan terus memperkukuhkan aktiviti kesiapsiagaan dan respon bagi 
                          menghadapi penularan jangkitan COVID-19 di Malaysia. Begitu juga, 
                          KKM akan terus memantau perkembangan kejadian jangkitan ini melalui 
                          maklumat yang diperolehi daripada pelbagai pihak yang terlibat. Orang 
                          ramai  akan  sentiasa  dimaklumkan  sebarang  perkembangan  terkini 
                          mengenainya. KKM akan memastikan langkah pencegahan dan kawalan 
                          yang sewajarnya dilaksanakan secara berterusan.  
                           
                           
                          Sekian, terima kasih. 
                           
                           
                          DATUK DR. NOOR HISHAM ABDULLAH 
                          KETUA PENGARAH KESIHATAN MALAYSIA 
                          15 FEBRUARI 2020 
                           
                           
                           
                                                                                                                                                                                          3 
