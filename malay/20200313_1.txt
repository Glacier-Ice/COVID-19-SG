        
                                      
        
                         KENYATAAN AKHBAR 
                   KEMENTERIAN KESIHATAN MALAYSIA 
                                  
          SITUASI SEMASA JANGKITAN PENYAKIT CORONAVIRUS 2019 
                        (COVID-19) DI MALAYSIA 
                            13 MAC 2020 
        
       STATUS TERKINI KES COVID-19 DI MALAYSIA 
        
       Terkini, KKM ingin memaklumkan bahawa sehingga 13 Mac 2020, jam 12 
       tengah hari, terdapat 39 kes baharu jangkitan COVID-19 telah dilaporkan. 
       Kesemua kes ini telah dikesan dan diasingkan untuk rawatan selanjutnya.  
        
       Dengan pertambahan 39 kes baharu ini, menjadikan jumlah kumulatif kes 
       positif COVID-19 di Malaysia adalah sebanyak 197 kes. Daripada kes baharu 
       ini, sebanyak 38 kes dikesan di kalangan Patient-Under-Investigation (PUI) 
       jangkitan COVID-19 dan satu (1) kes dari kalangan kontak rapat. Sehingga 
       kini,  sebanyak  empat  (4)  kes  telah  dilaporkan  memerlukan  bantuan 
       pernafasan dan dirawat di Unit Rawatan Rapi. Kes-kes ini juga telah diberikan 
       rawatan anti-viral.  
        
       Pada  gelombang  pertama  sebanyak  22  kes  telah  dilaporkan  (kes                        
       ke-1 sehingga kes ke-22). Daripada jumlah ini 12 kes merupakan kes dari 
       kalangan Patient Under Investigation (PUI), 8 dari kontak rapat manakala dua 
       (2) kes lagi dari misi bantuan kemanusiaan yang membawa pulang rakyat 
       Malaysia dari Wilayah Hubei, China pulang ke Malaysia. Kesemua kes dari 
       gelombang pertama ini telah sembuh dan dibenarkan pulang.  
                                                            
                 
                 
                Untuk makluman semua, kes-kes bagi gelombang kedua yang dilaporkan ini 
                (bermula kes ke-23 sehingga kes ke-197), sebanyak 52 kes dilaporkan dari 
                kalangan PUI, manakala kes-kes lain dilaporkan melibatkan dua (2) kluster 
                utama yang telah dikenalpasti.  
                 
                Di  samping  itu,  KKM  juga  telah  menjalankan  survelan  COVID-19  bagi 
                mengesan kes terpencil atau sporadik di Malaysia melalui pesakit influenza-
                like-illness (ILI) dan severe acute respiratory infection (SARI) yang tiada kaitan 
                dengan  sejarah  perjalanan  ke  negara-negara  yang  terjejas  atau  kontak 
                dengan kes positif COVID-19. Sehingga 13 Mac 2020, sebanyak 756 sampel 
                telah diuji dan setakat ini sebanyak tiga (3) sampel dikesan positif jangkitan 
                COVID-19.  Setakat  ini,  siasatan  yang  dijalankan  mendapati  kes-kes  ini 
                dikesan  di  kalangan  kluster  perhimpunan  tabligh.  Siasatan  bagi  kes-kes 
                berkenaan masih dijalankan dan orang awam akan dimaklumkan dari semasa 
                ke semasa.  
                 
                NASIHAT KESIHATAN 
                 
                Mengambil kira keadaan semasa, pihak KKM ingin menegaskan agar: 
                 
                i.        Orang  awam  tidak  digalakkan  untuk  menghadiri  perhimpunan  atau 
                tempat  yang  melibatkan  orang  ramai  `  termasuklah  tempat  keagamaan, 
                terutamanya mereka yang bergejala jangkitan saluran pernafasan; dan 
                 
                ii.       Semua penganjuran aktiviti yang melibatkan orang awam hendaklah 
                ditangguhkan bagi mengelakkan penularan jangkitan COVID-19. KKM akan 
                memaklumkan perkembangan jangkitan ini dari semasa ke semasa. 
                 
                                                                                                                                                       
                  
                 iii.       Penjagaan  kebersihan  diri  yang  baik  adalah  seperti  sentiasa 
                 mengamalkan tahap kebersihan yang tinggi seperti kerap mencuci tangan 
                 dengan air dan sabun, atau menggunakan hand sanitizer  
                  
                 iv.        Dapatkan  segera  dapatkan  rawatan  perubatan  segera  sekiranya 
                 mengalami  gejala  jangkitan  saluran  pernafasan  seperti  demam,  batuk 
                 mahupun kesukaran untuk bernafas. 
                  
                 KKM akan terus memantau perkembangan kejadian jangkitan COVID-19 dari 
                 semasa  ke  semasa  dan  orang  awam  akan  sentiasa  dimaklumkan 
                 mengenainya.  
                  
                 Sekian, terima kasih 
                  
                 DATUK DR. NOOR HISHAM ABDULLAH 
                 KETUA PENGARAH KESIHATAN MALAYSIA 
                  
                 13 Mac 2020 @ 9:00 petang 
                  
                  
                  
                  
                  
                  
                  
                  
                  
                  
                  
                                                                                                                                                               
               
                                                                                                       LAMPIRAN 1 
               
                                    Kategori                                   Bilangan 
                            1.      Jantina                                     
                                    Lelaki                                     74 
                                    Perempuan                                  123 
                                                                                
                            2.      Warganegara                                 
                                    Malaysia                                   177 
                                    China                                      15 
                                    Indonesia                                  1 
                                    Itali                                      1 
                                    Jepun                                      2 
                                    USA                                        1 
                                                                                
                            3.      Kumpulan Umur                               
                                    Kurang 9 tahun                             7 
                                    10-19 tahun                                7 
                                    20-29 tahun                                23  
                                    30-39 tahun                                39 
                                    40-49 tahun                                28 
                                    50-50 tahun                                53 
                                    60-69 tahun                                31 
                                    Lebih 70 tahun                             9 
                                                                                
                            4.      Negeri Saringan                             
                                    Johor                                      16 
                                    Kedah                                      5 
                                    Kelantan                                   3 
                                    Melaka                                     1 
                                    N.Sembilan                                 11 
                                    P.Pinang                                   7 
                                    Pahang                                     2 
                                    Perak                                      2 
                                    Perlis                                     1 
                                    Sabah                                      15 
                                    Selangor                                   105 
                                    W.P. Kuala Lumpur                          26 
                                    W.P. Labuan                                2 
                                    W.P. Putrajaya                             1 
               
               
                                                                                                                            
