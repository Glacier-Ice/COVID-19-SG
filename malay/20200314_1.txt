                          
                KENYATAAN AKHBAR 
            KEMENTERIAN KESIHATAN MALAYSIA 
                       
       SITUASI SEMASA JANGKITAN PENYAKIT CORONAVIRUS 2019  
                (COVID-19) DI MALAYSIA 
                   14 MAC 2020 
       
      STATUS TERKINI KES DISAHKAN COVID-19 YANG TELAH PULIH 
       
      Kementerian  Kesihatan  Malaysia  (KKM)  ingin  memaklumkan  bahawa 
      dua (2) kes (kes ke-35 dan kes ke-61) yang disahkan positif Penyakit 
      Coronavirus 2019 (COVID-19) sebelum ini telah pulih dan dibenarkan 
      discaj daripada wad Hospital Sungai Buloh. Ini menjadikan 35 kes telah 
      pulih sepenuhnya setakat ini dari COVID-19 dan telah discaj daripada 
      wad. 
       
      STATUS TERKINI KES COVID-19 DI MALAYSIA 
       
      Pada 14 Mac 2020 jam 12.00 tengah hari, sebanyak 41 kes baharu 
      jangkitan COVID-19 telah dilaporkan. Kesemua kes baharu yang telah 
      disahkan  ini  adalah  dari  kalangan  patient  under  investigation  (PUI)          
      (37 kes) dan kontak rapat kes COVID-19 (4 kes). Dengan pertambahan 
      41 kes baharu ini, menjadikan jumlah kes positif COVID-19 di Malaysia 
      adalah sebanyak 238 kes.  
       
      Sehingga kini, seramai 203 kes masih dirawat di wad dengan lima (5) 
      daripadanya sedang dirawat di Unit Rawatan Rapi (ICU) dan memerlukan 
      bantuan pernafasan. Kes-kes ini juga telah diberikan rawatan anti-viral.  
       
      Sehingga 14 Mac 2020, sebanyak 1,321 sampel dari pesakit influenza-
      like-illness (ILI) dan severe acute respiratory infection (SARI) telah diuji di 
      IMR, semua makmal kesihatan awam dan hospital. Setakat ini tiga (3) 
      sampel positif jangkitan COVID-19. Kesemua kes positif ini berkaitan 
      dengan kluster perhimpunan tabligh.  
       
      NASIHAT KESIHATAN 
       
      Orang awam dinasihatkan untuk kekal tenang dan diminta mengelak 
      sama  sekali  untuk  menyebarkan  maklumat  tidak  sahih  berkaitan 
      perhimpunan tabligh  ini  demi  menjaga  keharmonian  umum.  Sentiasa 
      dapatkan maklumat terkini perkembangan kejadian jangkitan COVID-19 
      ini  dari  kenyataan  akhbar  dan  pengumuman  yang  dikeluarkan  oleh 
      Pejabat  Perdana  Menteri  Malaysia  dan/atau  Kementerian  Kesihatan 
      Malaysia.  
       
      KKM  ingin  menegaskan  keputusan  Kerajaan  yang  telah  diumumkan 
      melalui  Perutusan  YAB  Perdana  Menteri  Malaysia  agar  semua 
      perhimpunan termasuk mesyuarat antarabangsa, acara sukan, sosial dan 
      keagamaan ditangguhkan atau dibatalkan mengikut kesesuaian sehingga 
      30 April 2020. Keputusan ini akan diteliti semula apabila situasi COVID-
      19 bertambah baik. 
       
      Bagi  mengurangkan  risiko  jangkitan  COVID-19  kepada  penduduk 
      komuniti lemah (vulnerable community) dan rentan jangkitan terutama di 
      kawasan pendalaman seperti komuniti Orang Asli, KKM menasihatkan 
      agar sebarang organisasi atau kumpulan yang ingin menjalankan aktiviti 
      bersama komuniti ini untuk menangguhkan berjumpa dengan penduduk 
                    komuniti ini. Namun begitu, KKM akan terus memberikan perkhidmatan 
                    kesihatan  dan  perubatan  kepada  penduduk  kawasan  pendalaman, 
                    termasuk kepada komuniti Orang Asli melalui aktiviti outreach. Ia bagi 
                    memastikan kesinambungan perkhidmatan KKM serta kesihatan komuniti 
                    ini terus dipelihara. 
                     
                    KKM  juga  amat  mengalu-alukan  sebarang  bantuan  perubatan, 
                    sumbangan berkaitan perubatan atau kolaborasi perubatan yang ingin 
                    ditawarkan oleh mana-mana pihak termasuk organisasi bukan Kerajaan 
                    (NGO). KKM memohon agar tawaran atau usul tersebut dikemukakan 
                    kepada KKM melalui emel cprc@moh.gov.my bagi diselaraskan oleh 
                    KKM. 
                     
                    Sebagai langkah mencegah penularan COVID-19 di hospital,  
                    i.        pelawat ke hospital dihadkan kepada DUA (2) ORANG bagi setiap 
                              pesakit dalam satu-satu masa;  
                    ii.       kanak-kanak di bawah umur 12 TAHUN TIDAK DIBENARKAN 
                              melawat pesakit di wad; 
                    iii.      pelawat  yang  mempunyai  GEJALA  INFLUENZA  seperti  sakit 
                              tekak,  batuk,  selesema,  demam,  muntah  dan  cirit-birit  tidak 
                              dibenarkan berada di wad; dan  
                    iv.       pelawat  yang  berisiko  tinggi  mendapat  jangkitan  seperti  yang 
                              menghidap penyakit kronik dan indidvidu dengan imuniti rendah 
                              (contoh pesakit dalam rawatan barah) tidak dibenarkan melawat 
                              hospital  KECUALI  atas  sebab  kecemasan  yang  tidak  dapat 
                              dielakkan. 
                               
      KKM akan terus memantau perkembangan kejadian jangkitan COVID-19 
      dari semasa ke semasa dan orang awam akan sentiasa dimaklumkan 
      mengenainya.  
       
      Sekian, terima kasih 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
       
      14 Mac 2020 @ 5:00 petang 
       
       
       
       
                 
                                                                                                             LAMPIRAN 1 
                                                                           
                                             Pecahan Kes COVID-19 di Malaysia 
                                    (sehingga 14 Mac 2020, jam 12.00 tengah hari) 
                                                                           
                    Bil.               Kategori                            Kes Baru                   Bilangan Kumulatif 
                                                                   13/3/2020 @ 1201H â€“ 
                                                                    14/3/2020 @ 1200H 
                    1.      Jantina 
                                Lelaki                                         35                               158 
                                Perempuan                                       6                                80 
                                JUMLAH                                         41                               238 
                     
                    2.      Warganegara 
                                Malaysia                                       39                               216 
                                China                                           0                                15 
                                Indonesia                                       2                                 3 
                                Itali                                           0                                 1 
                                Jepun                                           0                                 2 
                                USA                                             0                                 1 
                                JUMLAH                                         41                               238 
                     
                     3.     Kumpulan Umur 
                                Kurang 9 tahun                                  0                                 7 
                                10-19 tahun                                     0                                 7 
                                20-29 tahun                                     7                                30 
                                30-39 tahun                                     8                                46 
                                40-49 tahun                                     9                                38 
                                50-59 tahun                                     7                                60 
                                60-69 tahun                                     7                                38 
                                70-79 tahun                                     3                                10 
                                Lebih 80 tahun                                  0                                 2 
                                JUMLAH                                         41                               238 
                     
                     4.     Negeri  
                               Johor                                            2                                22 
                               Kedah                                            0                                 5 
                               Kelantan                                         0                                 3 
                               Melaka                                           5                                 6 
                               N.Sembilan                                       8                                19 
                               P.Pinang                                         0                                 7 
                               Pahang                                           0                                 2 
                               Perak                                            0                                 2 
                               Perlis                                           1                                 2 
                               Sabah                                           11                                26 
                               Sarawak                                          6                                 6 
                               Selangor                                         5                                92 
                               W.P. Kuala Lumpur                                3                                43 
                               W.P. Labuan                                      0                                 2 
                               W.P. Putrajaya                                   0                                 1 
                               JUMLAH                                          41                               238 
                   
