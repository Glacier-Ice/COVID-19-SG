                                  
                              
                     KENYATAAN AKHBAR 
               KEMENTERIAN KESIHATAN MALAYSIA 
                              
        SITUASI SEMASA JANGKITAN PENYAKIT CORONAVIRUS 
                  2019 (COVID-19) DI MALAYSIA 
                        18 APRIL 2020 
        
        
       STATUS TERKINI KES DISAHKAN COVID-19 YANG TELAH 
       PULIH 
        
       Kementerian  Kesihatan  Malaysia  (KKM)  ingin  memaklumkan 
       bahawa  terdapat  135  kes  yang  telah  pulih  dan  dibenarkan 
       discaj pada hari ini. Ini menjadikan jumlah kumulatif kes yang 
       telah  pulih  sepenuhnya  dari  COVID-19  dan  telah  discaj 
       daripada  wad  adalah  sebanyak  3,102  kes  (58.5  peratus 
       daripada jumlah keseluruhan kes).  
        
       STATUS TERKINI COVID-19 DI MALAYSIA 
        
       Sehingga 18 April 2020 pukul 12:00 tengah hari, terdapat 54 
       kes baharu yang telah dilaporkan. Ini menjadikan jumlah kes 
       positif COVID-19 di Malaysia adalah sebanyak 5,305 kes. Oleh 
     itu,  jumlah  kes  aktif  dengan  kebolehjangkitan  COVID-19 
     adalah 2,115 kes. Mereka telah diasingkan dan diberi rawatan.  
      
     Sehingga  kini,  seramai  49  kes  positif  COVID-19  sedang 
     dirawat  di  Unit  Rawatan  Rapi  (ICU).  Daripada  jumlah 
     tersebut, 26 kes memerlukan bantuan pernafasan. 
      
     Daripada  maklumat  terkini  yang  dilaporkan  ke  Crisis 
     Preparedness  and  Response  Centre  (CPRC)  Kebangsaan, 
     dukacita dimaklumkan bahawa terdapat pertambahan dua (2) 
     kes kematian berkaitan COVID-19. Justeru, jumlah kumulatif 
     kes kematian COVID-19 di Malaysia adalah sebanyak 88 kes 
     (1.66 peratus daripada jumlah keseluruhan kes): 
      
      •  Kes  kematian  ke-87  (kes  ke-2657)  merupakan  lelaki 
       warganegara  Malaysia  berumur  60  tahun.  Beliau 
       mempunyai  latar  belakang  penyakit  darah  tinggi  dan 
       kencing  manis.  Beliau  telah  dirawat  di  Hospital  Kuala 
       Lumpur pada 30 Mac 2020 dan disahkan meninggal dunia 
       pada 12 April 2020 jam 3.20 petang.  
        
      •  Kes  kematian  ke-88  (kes  ke-5252)  merupakan  lelaki 
       warganegara  Myanmar  berumur  36  tahun.  Beliau  telah 
       dirawat  di  Hospital  Selayang  pada  17  April  2020  dan 
       datang pada peringkat yang lewat dengan jangkitan paru-
       paru  Severe  Acute  Respiratory  Infection  (SARI).  Beliau 
       disahkan meninggal dunia pada hari yang sama pada jam 
       10.00 pagi. 
      
     KKM mengucapkan takziah kepada ahli keluarga mereka. 
      
     KLUSTER PETUGAS KESIHATAN DI SABAH 
      
     Kluster  petugas  kesihatan  di  Sabah  merupakan  satu  kluster 
     yang melibatkan tiga (3) buah hospital Kementerian Kesihatan 
     Malaysia di Sabah iaitu Hospital Queen Elizabeth 2, Hospital 
     Wanita  dan  Kanak-kanak,  Likas  dan  Hospital  Keningau. 
     Sehingga  18  April  2020,  terdapat  31  kes  yang  telah 
     dikenalpasti positif COVID-19 dalam kluster ini, termasuk dua 
     (2)  kes  baru  dilaporkan  hari  ini.  Kesemua  kes  masih  dalam 
     rawatan  setakat  ini.  Kluster  ini  terdiri  daripada  23  petugas 
     kesihatan  dan lapan (8) ahli keluarga / orang awam. 
      
     Kluster  ini  mula  dikesan  apabila  keputusan  ujian  COVID-19 
     adalah positif pada 2 April 2020 bagi salah seorang kakitangan 
     hospital yang melapor diri di Hospital Queen Elizabeth 2. Beliau 
     didapati tidak sihat dan mempunyai gejala batuk dan selesema 
     pada  hari  tersebut.  Siasatan  dan  saringan  bagi  kontak 
     kakitangan tersebut telah dijalankan. Jangkitan COVID-19 telah 
     didapati  positif  bagi  beberapa  rakan  setugas  serta  ahli 
     keluarga.  
      
     Kesemua  31  kes  masih  berada  di  dalam  wad  dan  adalah 
     berada  dalam  keadaan  stabil.  Tiada  kes  yang  mendapat 
     jangkitan ini semasa mengendalikan pesakit COVID-19. 
      
     ULASAN PENURUNAN KES COVID-19 
      
     KKM ingin mengucapkan ribuan terima kasih kepada semua 
     petugas barisan hadapan dalam menghadapi kejadian COVID-
     19 di Malaysia. Tiga (3) bulan telah berlalu sejak kes pertama 
     COVID-19  dilaporkan  ke  CPRC  Kebangsaan,  KKM.  Semua 
     petugas barisan hadapan dari semua agensi telah bertungkus-
     lumus  setiap  hari  dalam  mengawal  kejadian  ini.  Pihak  KKM 
     menghargai dengan kerjasama yang telah diberikan dan ingin 
     memohon  agar  petugas  barisan  hadapan  kekal  cekal  dan 
     bertabah  kerana  bersama  kami  dapat  memerangi  penularan 
     COVID-19 ini. 
      
     Namun begitu, KKM juga khuatir sekiranya penurunan jumlah 
     kes beberapa hari ini disalaherti serta membuatkan masyarakat 
     alpa  lalu  mengambil  mudah  Perintah  Kawalan  Pergerakan 
     (PKP) kerana memikirkan bahawa wabak ini hampir selesai.  
      
      
      
      
     NASIHAT KESIHATAN 
      
     Susulan itu,  ingin  menasihatkan  Rakyat  Malaysia  agar  terus 
     patuh kepada Perintah Pergerakan Kawalan (PKP). Walaupun 
     perkembangan dalam penurunan kes ini sememangnya positif 
     namun  masyarakat  masih  perlu  berada  di  rumah, 
     mengamalkan  jarak  sosial  yang  selamat  (social  distancing) 
     sekurang-kurangya  1  meter  dari  orang  lain  dan  juga 
     mengamalkan  kebersihan  diri  yang  tinggi  seperti  kerap 
     mencuci  tangan  dengan  menggunakan  air  dan  sabun. 
     Pendekatan ini penting dalam memutuskan rantaian penularan 
     jangkitan. 
      
     Pihak  KKM  akan  terus  memantau  perkembangan  kejadian 
     COVID-19  melalui  maklumat  yang  diperolehi  dan  akan 
     dimaklumkan kepada rakyat dari semasa ke semasa.  
      
     Sekian, terima kasih. 
      
     DATUK DR. NOOR HISHAM BIN ABDULLAH 
     KETUA PENGARAH KESIHATAN MALAYSIA 
     18 April 2020 @ 5.00 petang 
      
      
                                           LAMPIRAN 1 
                                
                                
            BILANGAN KES COVID-19 MENGIKUT NEGERI DI 
                          MALAYSIA 
          (SEHINGGA 18 APRIL 2020, JAM 12:00 TENGAH HARI) 
         
                                 BILANGAN   BILANGAN 
                 NEGERI             KES        KES 
                                  BAHARU    KUMULATIF 
         PERLIS                      0         18 
         KEDAH                       0         94 
         PULAU PINANG                0         119 
         PERAK                       0         252 
         SELANGOR                    2        1,340 
         NEGERI SEMBILAN             3         405 
         MELAKA                      0         148 
         JOHOR                      16         639 
         PAHANG                      2         264 
         TERENGGANU                  1         109 
         KELANTAN                    0         155 
         SABAH                      10         303 
         SARAWAK                     6         403 
         W.P. KUALA LUMPUR          14         985 
         W.P. PUTRAJAYA              0         55 
         W.P. LABUAN                 0         16 
          JUMLAH KESELURUHAN        54        5,305 
         
         
         
         
