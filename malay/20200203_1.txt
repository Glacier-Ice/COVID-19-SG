                                                 
                                                 
                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                KENYATAAN AKHBAR  
                                                                   MENTERI KESIHATAN MALAYSIA 
                           
                                                                        SITUASI TERKINI JANGKITAN 
                                         2019 NOVEL CORONAVIRUS (2019-nCoV) DI MALAYSIA   
                           
                          Bagi Malaysia, daripada 10 Januari 2020 sehingga 3 Februari 2020 jam 
                          12:00  tengahari,  TIADA  pertambahan  kes  positif  2019-nCoV.  Jumlah 
                          kumulatif kes positif 2019 novel coronavirus (2019-nCoV) yang dilaporkan 
                          kekal lapan (8) kes; iaitu tiga (3) kes yang terdahulu dilaporkan dalam 
                          kalangan kes Patient-Under Investigation (PUI) jangkitan 2019-nCoV dan 
                          lima (5) kes dalam kalangan kontak rapat. Kesemua kes positif 2019-
                          nCoV ini adalah warganegara China.  
                           
                          Sehingga 3 Februari 2020 jam 12:00 tengahari; jumlah kumulatif kes PUI 
                          bagi  2019-nCoV adalah 192 orang; di mana 105 orang warganegara 
                          Malaysia,  82  orang  warganegara  China  dan  masing-masing  satu  (1) 
                          warganegara Australia, Republik Korea, Jordan, Brazil dan Thailand. Tiga 
                          (3) kes telah disahkan positif 2019-nCoV, 173 kes negatif dan 16 masih 
                          menunggu keputusan makmal.  
                           
                          Kontak rapat kepada kes positif 2019-nCoV kekal seramai 32 orang. 
                          Daripada jumlah ini, seramai lima (5) kes telah disahkan positif jangkitan 
                          2019-nCoV dan dimasukkan ke wad isolasi di Hospital Sungai Buloh (4) 
                          dan Hospital Permai (1). Kesemua kes ini adalah dalam keadaan stabil. 
                          Manakala ujian makmal ke atas 27 kontak rapat lain didapati negatif 
                          jangkitan 2019-nCoV.  
                           
                          Untuk  makluman,  Misi  Bantuan  Kemanusiaan  diterajui  oleh  Agensi 
                          Pengurusan  Bencana  Negara  (NADMA)  bersama-sama  dengan 
                          Kementerian Luar Negeri (KLN), Kementerian Kesihatan Malaysia (KKM), 
                          Kementerian  Dalam  Negeri  (KDN),  AirAsia,  Malaysia  Airport  Berhad, 
                          Jabatan Kebajikan Masyarakat (JKM), Jabatan Bomba dan Penyelamat 
                                                                                                                                                                                           1 
                          Malaysia  (JBPM),  Polis  Diraja  Malaysia  (PDRM),  Jabatan  Imigresen 
                          Malaysia (JIM) dan lain-lain agensi. Dalam usaha untuk membawa pulang 
                          rakyat Malaysia yang kini berada di Wuhan, China ke tanah air melalui 
                          misi tersebut â€“ KKM akan memastikan langkah-langkah pencegahan dan 
                          kawalan  infeksi  akan  dipatuhi  sepenuhnya  pada  setiap  masa  dalam 
                          melaksanakan misi ini. Misi tersebut terbahagi kepada empat (4) fasa, 
                          iaitu  sebelum  berlepas  ke  Wuhan,  semasa  misi  membawa  pulang, 
                          ketibaan di tanah air dan seterusnya kemasukan semua individu yang 
                          terlibat ke Pusat Pemantauan yang dikenapasti. 
                           
                          Mereka yang akan dibawa pulang hanyalah mereka yang didapati sihat 
                          setelah melalui saringan kesihatan (exit screening) yang akan dilakukan 
                          oleh  Pihak  Berkuasa  Kesihatan  Negara  China  di  Lapangan  Terbang 
                          Antrabangsa  Wuhan  Tianhe.  Mereka  yang  didapati  bergejala  akan 
                          dibawa  ke  fasiliti  kesihatan  di  Wuhan  untuk  menerima  rawatan 
                          selanjutnya. 
                           
                          Seterusnya pada fasa ketibaan, pesawat yang membawa pulang rakyat 
                          Malaysia  akan  mendarat  di  Lapangan  Terbang  Antarabangsa  Kuala 
                          Lumpur  (KLIA).  Bagaimanapun,  kesemua  penumpang  tidak  akan 
                          memasuki bangunan terminal KLIA. Mereka akan turun dari pesawat dan 
                          terus  menaiki  bas  khas  yang  seterusnya  akan  membawa  mereka  ke 
                          bangunan  Air  Disaster  Unit  (ADU)  untuk  proses  dikontaminasi  dan 
                          saringan kesihatan (entry screening). Mereka yang didapati  bergejala 
                          akan dibawa terus ke hospital rujukan 2019-nCoV manakala mereka yang 
                          tidak bergejala akan dibawa ke Pusat Pemantauan. Mereka hanya akan 
                          dibenarkan untuk pulang ke kediaman masing-masing selepas disahkan 
                          sihat  dan  didapati  negatif  jangkitan  2019-nCoV.  KKM  ingin  memohon 
                          semua rakyat Malaysia untuk sama-sama mendoakan misi ini berjalan 
                          lancar dan keselamatan semua yang dibawa pulang dari Wuhan serta 
                          pasukan misi dan krew terlibat. 
                           
                          KKM akan terus memantau perkembangan kejadian jangkitan ini melalui 
                          maklumat  yang  diperolehi  daripada  pihak  WHO.  Orang  ramai  akan 
                          sentiasa dimaklumkan perkembangan terkini mengenainya. Sila hubungi 
                          infoline Crisis Preparedness and Response Centre (CPRC) di talian 03 - 
                                                                                                                                                                                           2 
                          8881  0200  /  600  untuk  mendapatkan  sebarang  maklumat  mengenai 
                          jangkitan 2019-nCoV. 
                           
                          Sekian, terima kasih. 
                           
                           
                          YB DATUK SERI DR. DZULKEFLY AHMAD 
                          Menteri Kesihatan Malaysia 
                           
                          3 Februari 2020 
                           
                                                                                                                                                                                           3 
