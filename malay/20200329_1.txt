        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                            29 MAC 2020 
        
        
       STATUS  TERKINI  KES  DISAHKAN  COVID-19  YANG  TELAH 
             
       PULIH
        
       Kementerian  Kesihatan  Malaysia  (KKM)  ingin  memaklumkan 
       bahawa terdapat 68  kes yang  telah  pulih  dan  dibenarkan  discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 388 kes. 
        
       STATUS TERKINI KES COVID-19 DI MALAYSIA 
        
       Sehingga 29 Mac 2020 pukul 12:00 tengah hari, terdapat 150 kes 
       baharu yang  telah  dilaporkan.  Ini  menjadikan  jumlah  kes  positif 
       COVID-19 di Malaysia adalah sebanyak 2,470 kes. 
        
       Sehingga kini, seramai 73 kes positif COVID-19 sedang dirawat di 
       Unit  Rawatan  Rapi  (ICU). Daripada  jumlah  tersebut,  52  kes 
       memerlukan bantuan pernafasan. 
        
       Daripada maklumat terkini yang dilaporkan ke Crisis Preparedness 
       and Response Centre (CPRC) Kebangsaan, dukacita dimaklumkan 
       bahawa  sehingga  kini  terdapat  pertambahan tujuh  (7)  lagi  kes 
                                                             
      
     kematian  berkaitan  COVID-19.  Justeru,  jumlah  kumulatif  kes 
     kematian COVID-19 di Malaysia adalah sebanyak 34 kes: 
      
       •  Kes kematian ke ke-28 (kes ke-2321) merupakan perempuan 
        warganegara Malaysia berumur 91 tahun. Beliau mempunyai 
        latar  belakang  penyakit  kencing  manis,  darah  tinggi  dan 
        penyakit buah pinggang. Beliau dirawat di Pusat Perubatan 
        Universiti Malaya (PPUM) pada 26 Mac 2020. Beliau disahkan 
        meninggal dunia pada 28 Mac 2020 jam 8.48 pagi. 
         
       •  Kes kematian ke ke-29 (kes ke-2123) merupakan perempuan 
        warganegara Malaysia berumur 64 tahun. Beliau mempunyai 
        latar belakang penyakit kencing manis dan darah tinggi. Beliau 
        dirawat di Hospital Tuanku Ja’afar, Negeri Sembilan pada 25 
        Mac 2020. Beliau  disahkan  meninggal  dunia  pada  28  Mac 
        2020 jam 10.15 malam. 
         
       •  Kes  kematian  ke  ke-30  (kes  ke-2322)  merupakan  lelaki 
        warganegara Malaysia berumur 76 tahun. Beliau mempunyai 
        latar  belakang  penyakit  kencing  manis,  darah  tinggi  dan 
        penyakit  buah  pinggang. Beliau  dirawat  di  PPUM.  Beliau 
        disahkan  meninggal  dunia  pada  28  Mac  2020  jam 11.33 
        malam. 
         
       •  Kes  kematian  ke  ke-31  (kes  ke-2323)  merupakan  lelaki 
        warganegara Malaysia berumur 27 tahun. Beliau mempunyai 
        latar  belakang  penyakit  kencing  manis,  darah  tinggi  dan 
        penyakit buah pinggang. Beliau dirawat PPUM pada 27 Mac 
        2020. Beliau disahkan meninggal dunia pada 28 Mac 2020 
        jam 7.44 malam. 
      
       •  Kes  kematian  ke  ke-32  (kes  ke-1239)  merupakan  lelaki 
        warganegara Malaysia berumur 50 tahun. Beliau mempunyai 
        latar  belakang  penyakit  darah  tinggi.  Beliau  merupakan 
                                               
        
           peserta  perhimpunan  Seri  Petaling.  Beliau  dirawat  Hospital 
           Enche’ Besar Hjh Kalsom, Johor pada 22 Mac 2020. Beliau 
           disahkan  meninggal  dunia  pada  28  Mac  2020  jam  7.44 
           malam. 
        
         •  Kes  kematian  ke  ke-33  (kes  ke-1249)  merupakan  lelaki 
           warganegara Malaysia berumur 37 tahun. Beliau mempunyai 
           sejarah perjalanan ke negara India. Beliau dirawat di Hospital 
           Permai, Johor pada 21 Mac 2020. Beliau disahkan meninggal 
           dunia pada 28 Mac 2020 11.25 malam. 
        
         •  Kes  kematian  ke  ke-34  (kes  ke-787)  merupakan  lelaki 
           warganegara Malaysia berumur 77 tahun. Beliau mempunyai 
           latar belakang penyakit darah tinggi. Beliau dirawat di Hospital 
           Kulala Lumpur pada 18 Mac 2020. Beliau disahkan meninggal 
           dunia pada 29 Mac 2020  jam 10.40 pagi. 
        
       KKM mengucapkan takziah kepada ahli keluarga mereka. 
        
        
       KAPASITI    MAKMAL     UNTUK    MENJALANKAN       UJIAN 
       PENGESANAN COVID-19 
        
       Pada peringkat awal, Institut Penyelidikan Perubatan (Institute for 
       Medical  Research;  IMR)  merupakan  satu-satunya  makmal  yang 
       terlibat  secara  langsung  dalam  menjalankan  ujian  pengesanan 
       COVID-19  di  Malaysia.  Kapasiti  makmal  tersebut  kini  telah 
       diperluaskan  dan  diperkukuhkan  melibatkan  25  buah  makmal  di 
       seluruh negara. Jaringan makmal tersebut terdiri dari: 
        
         •  Lapan  belas  (18)  buah  makmal  KKM –  iaitu  IMR,  Makmal 
           Kesihatan  Awam  Kebangsaan  (MKAK)  Sungai  Buloh,  dua 
           belas (12) buah makmal di peringkat hospital KKM dan empat 
                                                               
        
          (4)  Makmal  Kesihatan  Awam  di  peringkat  negeri  (iaitu  di 
          Johor, Kelantan, Perak dan Sabah); dan 
           
         •  Tujuh (7) buah makmal swasta – iaitu Lablink (M) Sdn. Bhd., 
          Pantai Premier Pathology Sdn. Bhd., Neogenix Laboratories 
          Sdn. Bhd., Clinipath (M) Sdn. Bhd., BP Clinical Lab Sdn. Bhd. 
          (Cawangan Glenmarie), Sunway Medical Centre dan Gribbles 
          Pathology Sdn. Bhd.  
        
       Terkini,  bagi  membantu  KKM  meningkatkan  kapasiti  ujian 
       pengesanan  COVID-19;  Kementerian  Pengajian  Tinggi  serta 
       Kementerian  Sains,  Teknologi  dan  Inovasi  (MOSTI)  telah 
       menyediakan sepuluh (10) makmal diagnostik tambahan di institusi 
       pengajian tinggi, hospital pengajar universiti (HPU), termasuk satu 
       (1)  makmal  bergerak  yang  boleh  dihantar  ke  kawasan  hotspot. 
       Kesemua sepuluh (10) makmal diagnostik tambahan ini akan dapat 
       melaksanakan  42,420  ujian  pengesanan  sebulan  atau  1,414 
       sehari.  
          
       KEPERLUAN     SUKARELAWAN     PASUKAN     BANTUAN 
       KESIHATAN DAN PERUBATAN COVID-19  
        
       KKM  ingin  memaklumkan  bahawa  pihak  KKM  mengalu-alukan 
       perkhidmatan  sukarelawan  kesihatan  dan  perubatan  dalam 
       menangani penularan kejadian COVID-19 di Malaysia. Sehingga 
       hari ini, seramai 157 sukarelawan telah menyertai dan ditugaskan 
       sebagai sukarelawan yang ditempatkan secara berperingkat untuk 
       membantu pasukan bantuan kesihatan dan perubatan COVID-19. 
       Sejumlah 1,008 orang lagi bakal menyertai pasukan perubatan di 
       hospital,  iaitu  mereka  terdiri  daripada  pelbagai  profession 
       perubatan.  
        
                                                          
        
       Mengambil  kira  situasi  semasa,  KKM  menyeru  lebih  ramai 
       sukarelawan  dapat tampil  menyertai  pasukan  bantuan  kesihatan 
       dan perubatan COVID-19 dengan mengisi Borang Pendaftaran 
       Anggota  Sukarelawan  Pasukan  Bantuan  Kesihatan  Dan 
       Perubatan COVID-19 di laman sesawang Facebook Kementerian 
       Kesihatan Malaysia. 
        
       NASIHAT KESIHATAN BERKAITAN COVID-19 
        
       Daripada 34 kes-kes kematian berkaitan COVID-19 yang direkod 
       setakat ini, didapati 55.6 peratus adalah berumur 60 tahun dan ke 
       atas, manakala 67.6 peratus menghidap penyakit kronik misalnya; 
       diabetes, hipertensi, penyakit buah pinggang dan penyakit jantung. 
        
       Mereka lebih  berisiko  mendapat  jangkitan  COVID-19  yang  lebih 
       serius; iaitu mengalami gejala dan komplikasi yang teruk. Oleh itu, 
       adalah penting bagi mereka dan ahli keluarga mereka mengambil 
       langkah berjaga-jaga bagi mengelak dijangkiti COVID-19. Pastikan 
       bekalan  ubat  pesakit  adalah  mencukupi  dan  tidak  terputus. 
       Perkhidmatan  kesihatan  masih  lagi  diteruskan  di  semua  fasiliti 
       kesihatan  KKM  khususnya  bagi  temujanji  rawatan  susulan  dan 
       mendapatkan bekalan ubat-ubatan. 
        
       Sekiranya  diperlukan  khidmat  nasihat,  orang  awam  boleh 
       menghubungi virtual  health  advisory  dari  8.30  pagi  hingga  5.00 
       petang  setiap  hari  dan  mengikuti  sesi Facebook  live  KKM  dari 
       10.00 pagi hingga 10.30 pagi dan Facebook live DoctorOnCall dari 
       3.00 petang hingga 3.30 petang yang akan diadakan dari hari Isnin 
       sehingga Jumaat.  
        
       Orang awam juga boleh menghubungi talian CPRC Kebangsaan, 
       KKM. Maklumat lanjut mengenai kejadian COVID-19 di Malaysia 
       boleh juga didapati melalui saluran telegram CPRC Kementerian 
       Kesihatan Malaysia; https://t.me/cprckkm. 
                                                          
       
      KKM akan terus memantau perkembangan kejadian jangkitan ini 
      melalui segala maklumat yang diperolehi dan akan dimaklumkan 
      kepada rakyat dari semasa ke semasa. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      29 Mac 2020 @ 5.00 petang 
       
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
        
        
                                                 LAMPIRAN 1 
                                  
        BILANGAN KES COVID-19 MENGIKUT NEGERI DI MALAYSIA 
           (SEHINGGA 29 MAC 2020, JAM 12:00 TENGAH HARI) 
        
        
                                              BILANGAN 
                 NEGERI           BILANGAN       KES 
                                     KES      KUMULATIF 
                                   BAHARU 
        PERLIS                        0           10 
        KEDAH                         1           75 
        PULAU PINANG                  1           87 
        PERAK                         11         176 
        SELANGOR                      33         612 
        NEGERI SEMBILAN               9          162 
        MELAKA                        1           43 
        JOHOR                         24         309 
        PAHANG                            12      96 
        TERENGGANU                    2           47 
        KELANTAN                      15         123 
        SABAH                         0          197 
        SARAWAK                       11         129 
        W.P. KUALA LUMPUR             28         372 
        W.P. PUTRAJAYA                2           22 
        W.P. LABUAN                   0           10 
          JUMLAH KESELURUHAN         150         2,470 
        
          
          
          
        
                                                            
