        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                           25 APRIL 2020 
        
       STATUS  TERKINI  KES  DISAHKAN  COVID-19  YANG  TELAH 
       PULIH 
       Kementerian  Kesihatan  Malaysia  (KKM)  ingin  memaklumkan 
       bahawa terdapat 99 kes yang telah pulih dan dibenarkan discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 3,762  kes  (65.5  peratus  daripada  jumlah  keseluruhan 
       kes). Justeru, bilangan kes yang didiscaj hari ini adalah hampir dua 
       kali ganda bilangan kes yang dilaporkan. 
        
       STATUS TERKINI KES COVID-19 DI MALAYSIA 
       Sehingga 25 April 2020 pukul 12:00 tengah hari, terdapat 51 kes 
       baharu  yang  telah  dilaporkan.  Ini  menjadikan jumlah  kes  positif 
       COVID-19  di  Malaysia  adalah  sebanyak  5,742  kes.  Oleh  itu, 
       jumlah  kes  aktif  dengan  kebolehjangkitan  COVID-19  adalah 
       1,882 kes. Mereka telah diasingkan dan diberi rawatan.  
        
       Sehingga kini, seramai 36 kes positif COVID-19 sedang dirawat 
       di  Unit  Rawatan  Rapi  (ICU). Daripada  jumlah  tersebut,  16  kes 
       memerlukan bantuan pernafasan.  
        
       Daripada maklumat terkini yang dilaporkan ke Crisis Preparedness 
       and Response Centre (CPRC) Kebangsaan, dukacita dimaklumkan 
                                                             
        
       bahawa terdapat pertambahan dua (2) lagi kes kematian berkaitan 
       COVID-19. Justeru, jumlah kumulatif kes kematian COVID-19 di 
       Malaysia adalah sebanyak 98 kes (1.71 peratus daripada jumlah 
       keseluruhan kes): 
        •  Kes  kematian  ke-97  (kes  ke-2354)  merupakan  lelaki 
          warganegara  Malaysia  berumur  62  tahun  dan  mempunyai 
          latar  belakang  penyakit  jantung.  Beliau  telah  dirawat  di 
          Hospital  Sungai  Buloh,  Selangor  pada  28  Mac  2020  dan 
          disahkan meninggal dunia pada 25 April 2020 jam 3.53 pagi. 
           
        •  Kes  kematian  ke-98  (kes  ke-2806)  merupakan  perempuan 
          warganegara  Malaysia  berumur  62  tahun  dan  mempunyai 
          latar  belakang  penyakit  darah  tinggi.  Beliau  mempunyai 
          sejarah kontak rapat dengan kes positif COVID-19 iaitu kes 
          ke-1346 (yang merupakan anak beliau). Beliau telah dirawat di 
          Hospital  Kuala  Lumpur  pada  22  Mac  2020  dan  disahkan 
          meninggal dunia pada 24 April 2020 jam 5.43 petang. 
        
       KKM mengucapkan takziah kepada ahli keluarga mereka.  
        
       STATUS TERKINI KLUSTER PERSON UNDER INVESTIGATION 
       (PUI) BALI DI KUANTAN 
       KKM ingin memaklumkan status terkini Kluster PUI Bali di sebuah 
       pusat  perubatan  di  Kuantan  yang  telah  melibatkan  golongan 
       pesakit dan anggota kesihatan.  
       Kes indeks (iaitu kes ke-4684) bagi kluster ini mempunyai sejarah 
       perjalanan  ke  Bali,  Indonesia. Kes  indeks  tersebut  mempunyai 
       kontak rapat dengan kes ke-1575 (iaitu abang kepada kes indeks) 
       yang telah dimasukkan ke wad Severe Acute Respiratory Infection 
       (SARI) pusat perubatan tersebut pada 19 Mac 2020 dengan gejala 
       demam dan jangkitan saluran pernafasan. 
       Sehingga kini terdapat sebanyak 43 kes disahkan positif COVID-19 
       di dalam kluster ini, iaitu: 
                                                          
          
           •  30  orang  sedang  dirawat  di  wad  Hospital  Tengku  Ampuan 
              Afzan (HTAA), Pahang; 
           •  sembilan (9) orang telah sembuh; 
           •  seorang sedang dirawat di unit rawatan rapi; 
           •  3 orang telah meninggal dunia (iaitu kes ke-1575, kes ke-5064 
              dan kes ke-4129). 
         Sebanyak  2,301  ujian  saringan  COVID-19  telah  dijalankan, 
         melibatkan  anggota  kesihatan dan  pesakit dari  pusat  perubatan 
         tersebut. Daripada 43 kes yang disahkan positif di dalam kluster ini, 
         sebanyak  sepuluh  (10)  orang  adalah  anggota  kesihatan  pusat 
         perubatan. Langkah-langkah kawalan penularan jangkitan COVID-
         19 sedang giat dijalankan dengan kerjasama rapat KKM, termasuk 
         proses dekontaminasi dan pemindahan pesakit ke hospital-hospital 
         KKM  yang  berdekatan.  Ini  adalah  untuk  memastikan  pusat 
         perubatan tersebut selamat dan diyakini bebas darpadai      jangkitan 
         COVID-19. 
         KKM ingin mengingatkan semua anggota kesihatan Kerajaan dan 
         swasta  tentang  kepentingan  untuk  menggunakan  alat  penutup 
         mulut dan hidung (face mask) terutamanya semasa mengendalikan 
         kes-kes  Influenza  Like  Illness  (ILI)  /  Severe  Acute  Respiratory 
         Infection  (SARI). Selain  itu,  pemakaian  alat  pelindung  diri  (PPE) 
         yang sesuai semasa melakukan sebarang prosedur klinikal adalah 
         amat penting.  
         Semua anggota kesihatan dan barisan hadapan (frontliners) turut 
         dinasihati  untuk  mengamalkan  langkah-langkah  pencegahan 
         seperti  yang  telah  disarankan  terutamanya  dalam  memastikan 
         tangan  sentiasa  bersih,  mengamalkan  jarak  sosial  (social 
         distancing) di dalam dan luar tempat kerja serta pemakaian alat 
         pelindung diri (PPE) mengikut keperluan. 
          
         NASIHAT KESIHATAN 
         Seperti  yang  diumumkan  oleh  Yang  Berhormat  Menteri  Kanan 
         (Kluster   Keselamatan),     didapati   masih  terdapat  segelintir 
         masyarakat  yang  ingkar  kepada  Perintah  Kawalan  Pergerakan 
                                                                               
       
      (PKP).  Diperhatikan  juga,  penduduk  zon  hijau  mulai  mengambil 
      mudah  situasi  tiada  kes  baharu  yang  dilaporkan,  dan  ini 
      sememangnya merisaukan KKM. 
      KKM juga khuatir masyarakat alpa lalu mengambil mudah nasihat-
      nasihat  kesihatan  yang  telah  dikeluarkan  kerana  memikirkan 
      bahawa wabak ini hampir selesai. Pada hakikatnya, peperangan 
      menentang musuh yang tidak kelihatan ini masih belum tiba ke 
      penghujungnya.  Oleh  itu,  KKM  menyeru  kepada  semua 
      masyarakat  termasuk  mereka  di  kawasan  yang  diistiharkan 
      sebagai zon hijau agar tidak leka dan kekal mematuhi PKP. Virus 
      COVID-19  adalah  musuh  kita  bersama,  namun  harus  diingat 
      bahawa kelalaian dan sikap ambil mudah masyarakat pula adalah 
      sekutu kepada virus ini.  
      Masyarakat juga perlu mengamalkan jarak sosial selamat (social 
      distancing) sekurang-kurangnya 1 meter dari orang lain di samping 
      mengamalkan  tahap  kebersihan  diri  yang  tinggi  seperti  kerap 
      mencuci tangan dengan air dan sabun. 
      KKM  akan  terus  memantau  perkembangan  kejadian  COVID-19 
      melalui segala maklumat yang diperolehi dan akan dimaklumkan 
      kepada rakyat dari semasa ke semasa. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      25 April 2020 @ 4.00 petang          
                                                         
        
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
          (SEHINGGA 25 APRIL 2020, JAM 12:00 TENGAH HARI) 
        
                                  BILANGAN    BILANGAN 
                 NEGERI              KES         KES 
                                  BAHARU *    KUMULATIF 
        PERLIS                        0           18 
        KEDAH                         0           95 
        PULAU PINANG                  0          119 
        PERAK                         0          252 
        SELANGOR                      1          1,388 
        NEGERI SEMBILAN               0          433 
        MELAKA                        0          192 
        JOHOR                         0          655 
        PAHANG                        1          288 
        TERENGGANU                    0          110 
        KELANTAN                      0          155 
        SABAH                         0          311 
        SARAWAK                     10 (1)       478 
        W.P. KUALA LUMPUR           39 (2)       1,154 
        W.P. PUTRAJAYA                0           78 
        W.P. LABUAN                   0           16 
          JUMLAH KESELURUHAN        51 (3)       5,742 
        
       *(   ) adalah merujuk kepada kes-kes import  
        
                                                            
