                                      
                         KENYATAAN AKHBAR 
                   KEMENTERIAN KESIHATAN MALAYSIA 
                                  
             SITUASI SEMASA JANGKITAN COVID-19 DI MALAYSIA  
        
       Sehingga 25 Februari 2020, seramai 1,548 individu telah diambil sampel bagi 
       pengesanan jangkitan Penyakit Corona Virus 2019 (COVID-19). Mereka terdiri 
       daripada patient-under-investigation (PUI), kontak kepada kes positif COVID-
       19 dan individu yang tiba dari Misi Bantuan Kemanusiaan. Daripada jumlah 
       ini, sebanyak 22 kes disahkan positif COVID-19 iaitu 12 dari kalangan PUI, 
       lapan (8) daripada kontak langsung dengan kes disahkan positif COVID-19 
       dan dua (2) kes lagi adalah dalam kalangan Misi Bantuan Kemanusiaan.  
        
       Kes COVID-19 terakhir yang dilaporkan di Malaysia adalah pada 15 Februari 
       2020. Daripada 22 kes COVID-19 ini, 20 kes telah pulih sepenuhnya dan telah 
       discaj dari wad. Manakala dua (2) kes lagi masih di rawat di wad dan dalam 
       keadaan stabil.  
        
       KKM telah memperkukuhkan survelan COVID-19 dalam kalangan pesakit 
       dengan diagnosa severe acute respiratory infection (SARI) dan influenza-like-
       illness (ILI). Ia bagi mengesan kes sporadik dan kes tempatan yang tiada 
       kaitan dengan sejarah perjalanan ke Negara China atau kontak dengan kes 
       positif COVID-19. Sehingga 25 Februari 2020, sebanyak 122 sampel telah 
       diuji; iaitu 77 dalam kalangan SARI dan 45 kes ILI. Sehingga kini tiada kes 
       SARI atau ILI yang dikesan positif jangkitan COVID-19.  
        
        Pada 25 Februari 2020, Singapura-Malaysia Joint Working Group for Corona 
       Virus telah pertama kalinya bermesyuarat bagi membincangkan kerjasama 
                                                           1 
        
            dua hala dalam pelaksanaan aktiviti pencegahan dan kawalan COVID-19, 
            berikutan  daripada  hasil  sesi persidangan video  Malaysia-Singapura  yang 
            telah  diadakan  pada  11  Februari  2020.  Antara  perkara  yang  dipersetujui 
            adalah: 
             
                 1.    Perkongsian  maklumat  mengenai  pengurusan  klinikal  pesakit 
                       melibatkan  Pakar-pakar  Perubatan  dari  kedua  negara  bagi 
                       memastikan hasil perawatan yang optimum diberikan kepada pesakit 
                       COVID-19;  
                 2.    Memperkukuhkan ‘entry screening’ di Pintu Masuk Antarabangsa 
                       (PMA) darat Malaysia-Singapura, yang berfungsi sebagai saringan 
                       rentas sempadan bersama; 
                 3.    Berkongsi dan menyelaras protokol saringan kesihatan di PMA darat 
                       kedua-dua negara;  
                 4.    Malaysia dan Singapura akan saling berkongsi nasihat kesihatan 
                       serta  mesej  awam  yang  digunapakai  untuk  hebahan  kepada 
                       masyarakat masing-masing; dan  
                 5.    Mengaktifkan  rangkaian  Bilateral  Field  Epidemiology  Training 
                       Network (FETN) Malaysia-Singapura bagi perkongsian data survelan 
                       dan hasil analisanya. 
             
            KKM akan terus memantau perkembangan kejadian jangkitan COVID-19 di 
            seluruh dunia dan orang ramai akan dimaklumkan sebarang perkembangan 
            mengenainya. Orang ramai juga dinasihatkan untuk mendapatkan maklumat 
            terkini dari laman sesawang KKM.                                                    
                    
            Sekian, terima kasih. 
             
            DATUK DR. NOOR HISHAM BIN ABDULLAH 
            Ketua Pengarah Kesihatan Malaysia 
            26 Februari 2020 
             
                                                                                                       2 
             
