         
                                                
                             KENYATAAN AKHBAR 
                    KEMENTERIAN KESIHATAN MALAYSIA 
                                          
           SITUASI SEMASA JANGKITAN PENYAKIT CORONAVIRUS 
                         2019 (COVID-19) DI MALAYSIA 
                                  13 APRIL 2020 
         
         
        STATUS  TERKINI  KES  DISAHKAN  COVID-19  YANG  TELAH 
        PULIH 
        Kementerian  Kesihatan  Malaysia  (KKM)  ingin  memaklumkan 
        bahawa terdapat 168 kes yang telah pulih dan dibenarkan discaj 
        pada hari ini. Ini menjadikan jumlah kumulatif kes yang telah pulih 
        sepenuhnya dari COVID-19 dan telah discaj daripada wad adalah 
        sebanyak 2,276 kes (47.23 peratus daripada jumlah keseluruhan 
        kes). Sekali lagi, bilangan kes yang didiscaj hari ini juga adalah 
        melebihi bilangan kes baharu yang dilaporkan. 
         
        STATUS TERKINI KES COVID-19 DI MALAYSIA. 
        Sehingga 13 April 2020 pukul 12:00 tengah hari, terdapat       kes 
                                                                  134
        baharu  yang  telah  dilaporkan.  Ini  menjadikan  jumlah  kes  positif 
        COVID-19 di Malaysia adalah sebanyak          kes. Oleh itu, setelah 
                                               4,817
        kes kumulatif ditolak dengan kes discaj dan kematian, jumlah kes 
        aktif  dengan  kebolehjangkitan  COVID-19  adalah  2,464  kes. 
        Mereka telah diasingkan dan diberi rawatan. 
         
        Sehingga kini, seramai 66 kes positif COVID-19 sedang dirawat di 
        Unit  Rawatan  Rapi  (ICU). Daripada  jumlah  tersebut,  36  kes 
        memerlukan bantuan pernafasan.  
         
                                                                           
         
        Daripada maklumat terkini yang dilaporkan ke Crisis Preparedness 
        and Response Centre (CPRC) Kebangsaan, dukacita dimaklumkan 
        bahawa terdapat pertambahan         lagi kes kematian berkaitan 
                                    satu (1)
        COVID-19. Justeru, jumlah kumulatif  kes kematian COVID-19 di 
        Malaysia adalah sebanyak 77 kes (1.6 peratus daripada jumlah 
        keseluruhan kes): 
         
          •  Kes  kematian  ke-77  (kes  ke-2797)  merupakan  lelaki 
            warganegara Malaysia berumur 62 tahun dan mempunyai latar 
            belakang  penyakit  jantung,  darah  tinggi  dan  penyakit  buah 
            pinggang.  Beliau  merupakan  peserta  perhimpunan  di  Seri 
            Petaling. Beliau telah dirawat di Hospital Melaka pada 31 Mac 
            2020 dan disahkan meninggal dunia pada 13 April 2020 jam 
            9.15 pagi. 
         
        KKM mengucapkan takziah kepada ahli keluarga mereka.  
         
         
        KLUSTER PERSON UNDER INVESTIGATION (PUI) BALI 
         
        Susulan aktiviti tertumpu (targeted approach) yang telah dijalankan 
        oleh KKM melalui pengesanan, penyaringan, ujian ke atas kumpulan 
        sasar yang berisiko tinggi, pihak KKM telah mengenalpasti dua (2) 
        sub-kluster saling berkaitan di Kuantan. 
        Kluster Person Under Investigation (PUI) Bali di Kuantan ini adalah 
        satu  kluster  yang  melibatkan  golongan  pesakit  dan  beberapa 
        anggota  kesihatan  dari  sebuah  pusat  perubatan  di  Kuantan. 
        Sehingga 13 April 2020, 20 orang telah dikenalpasti di dalam kluster 
        ini, iaitu:  
             14  orang  sedang  dirawat  di  wad  Hospital  Tengku  Ampuan 
          • Afzan (HTAA), Pahang; 
             dua (2) orang telah sembuh; 
          •
             tiga (3) orang dirawat di unit rawatan rapi; 
          •
             seorang telah meninggal dunia (kes ke-1575). 
          •
                                                                     
        
       Daripada keseluruhan jumlah tersebut, terdapat tiga (3) anggota 
       kesihatan yang terlibat dalam kluster ini. 
       Kes indeks (iaitu kes ke-4684) bagi kluster ini mempunyai sejarah 
       perjalanan  ke  Bali,  Indonesia.  Beliau  kemudiannya  mempunyai 
       kontak rapat dengan kes ke-1575 (iaitu abang kepada kes indeks). 
       Kes ke-1575 kemudiannya telah menjangkiti 7 kes generasi kedua 
       dan 11 kes generasi ketiga. 
       Terdapat 339 kontak rapat telah dikenalpasti dan ujian saringan 
       COVID-19 telah dijalankan, termasuk 202 anggota kesihatan. 
        
        
       NASIHAT KESIHATAN BERKAITAN COVID-19 
        
       KKM ingin menasihatkan Rakyat Malaysia agar memainkan peranan 
       masing-masing dalam menangani pandemik ini. Demi kesihatan dan 
       kesejahteraan  semua,  adalah  amat  penting  supaya  masyarakat 
       patuh kepada Perintah Pergerakan Kawalan (PKP) di Malaysia.  
        
       Rakyat Malaysia disarankan untuk duduk di rumah dan amalkan 
       jarak sosial yang selamat (social distancing) sekurang-kurangya 1 
       meter dari orang lain. Teruskan amalan kebersihan diri yang tinggi 
       misalnya  kerap  mencuci  tangan  dengan  menggunakan  air  dan 
       sabun, amalkan gaya hidup sihat dan pemakanan yang seimbang. 
         
       KKM  akan  terus  memantau  perkembangan  kejadian  COVID-19 
       melalui segala maklumat yang diperolehi dan akan dimaklumkan 
       kepada rakyat dari semasa ke semasa. 
        
       Sekian, terima kasih. 
        
       DATUK DR. NOOR HISHAM ABDULLAH 
       KETUA PENGARAH KESIHATAN MALAYSIA 
        
       13 April 2020 @ 5.00 petang 
        
                                                          
        
                                                LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
          (SEHINGGA 13 APRIL 2020, JAM 12:00 TENGAH HARI) 
        
                                  BILANGAN    BILANGAN 
                 NEGERI              KES         KES 
                                   BAHARU     KUMULATIF 
         PERLIS                       0           17 
         KEDAH                        0           93 
         PULAU PINANG                 0          116 
         PERAK                        3          247 
         SELANGOR                     13        1,249 
         NEGERI SEMBILAN              42         360 
         MELAKA                       0          144 
         JOHOR                        21         579 
         PAHANG                       0          225 
         TERENGGANU                   4          106 
         KELANTAN                     2          154 
         SABAH                        14         280 
         SARAWAK                      6          348 
         W.P. KUALA LUMPUR            27         830 
         W.P. PUTRAJAYA               2           54 
         W.P. LABUAN                  0           15 
          JUMLAH KESELURUHAN         134        4,817 
        
        
                                                           
