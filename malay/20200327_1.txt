        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                            27 MAC 2020 
        
        
       STATUS  TERKINI  KES  DISAHKAN  COVID-19  YANG  TELAH 
       PULIH 
        
       Kementerian  Kesihatan  Malaysia  (KKM)  ingin  memaklumkan 
       bahawa terdapat 44 kes yang telah pulih dan dibenarkan discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 259 kes. 
        
        
       STATUS TERKINI KES COVID-19 DI MALAYSIA 
        
       Sehingga 27 Mac 2020 pukul 12 tengah hari, terdapat 130 kes 
       baharu yang telah dilaporkan. Ini menjadikan jumlah kes positif 
       COVID-19 di Malaysia adalah sebanyak 2,161 kes.  
        
       Sehingga kini, seramai 54 kes positif COVID-19 sedang dirawat 
       di  Unit  Rawatan  Rapi  (ICU)  dan  34  kes  memerlukan  bantuan 
       pernafasan.  
        
       Dukacita dimaklumkan sehingga kini, terdapat pertambahan tiga (3) 
       kes kematian baharu berkaitan COVID-19 yang telah dilaporkan ke 
                                                             
                
               Crisis Preparedness and Response Centre (CPRC) Kebangsaan. 
               Ini termasuk satu (1) pelaporan yang disiarkan di laman Facebook 
               Ketua Pengarah Kesihatan pagi tadi. Justeru, jumlah kumulatif kes 
               kematian COVID-19 di Malaysia adalah sebanyak 26 kes.  
                
             i.        Kes  kematian  ke-24  (kes  ke-1056)  adalah  seorang  lelaki 
                       warganegara  Malaysia  berumur  35  tahun  yang  mempunyai 
                       sejarah  perjalanan  ke  Indonesia.  Beliau  dirawat  di  Hospital 
                       Kuala Lumpur pada 18 Mac 2020 dan disahkan meninggal 
                       dunia pada 26 Mac 2020 jam 9.30 malam. 
                         
            ii.        Kes  kematian  ke-25  (kes  ke-2032)  adalah  seorang  lelaki 
                       warganegara  Malaysia  berumur  83  tahun  yang  mempunyai 
                       latar belakang penyakit kronik. Beliau dirawat di Hospital Raja 
                       Permaisuri  Bainun  pada  25  Mac  2020  dan  disahkan 
                       meninggal dunia pada 26 Mac 2020 jam 6.55 petang. 
                
           iii.        Kes  kematian  ke-26  (kes  ke-1321),    adalah  seorang  lelaki 
                       warganegara Malaysia berumur 53 tahun. Beliau merupakan 
                       kontak rapat kepada kes positif COVID-19 (kes 1309). Beliau 
                       dirawat  di  Hospital  Sungai  Buloh  pada  22  Mac  2020  dan 
                       disahkan  meninggal  dunia pada  27  Mac  2020  pada  10.30 
                       pagi. 
                
               KKM mengucapkan takziah kepada ahli keluarga mereka.  
                
                
               PERINTAH  KAWALAN  PERGERAKAN  DIPERKETATKAN 
               (PKPD) 
                
               Kerajaan  Malaysia  telah  mengambil  pendekatan  drastik  dalam 
               membendung                     penularan               jangkitan              COVID-19                 dengan 
               melaksanakan Perintah Kawalan Pergerakan sejak 18 Mac 2020 
                                                                                                                                    
      
     yang  kini  dilanjutkan  tempoh  sehingga  14  April  2020.    KKM 
     sememangnya memantau rapat kes-kes positif yang dilaporkan di 
     seluruh  Malaysia.  Mengambil  kira  situasi  semasa,  Kerajaan 
     mendapati  terdapat  keperluan  untuk  menjalankan  Perintah 
     Kawalan Pergerakan Diperketatkan (Enhanced Movement Control 
     Order) di kawasan-kawasan yang berisiko tinggi.  
      
     Seperti  yang  diumumkan  oleh  Yang  Berhormat  Menteri  Kanan 
     (Kluster Keselamatan) semalam, Kerajaan telah memutuskan untuk 
     melaksanakan  Perintah  Kawalan  Pergerakan  Diperketatkan 
     (PKPD) di Kampung Dato’ Ibrahim Majid dan Bandar Baharu 
     Dato’ Ibrahim Majid di Simpang Renggam, Kluang, Johor bermula 
     pada 27 Mac 2020 sehingga 9 April 2020.  
      
     Sehingga jam 12 tengah hari ini, Daerah Kluang, Johor melaporkan 
     sebanyak  88  kes  positif  COVID-19,  dengan  74  daripadanya 
     adalah dari Kampung Dato’ Ibrahim Majid dan Bandar Baharu 
     Dato’ Ibrahim Majid di Simpang Renggam, Kluang, Johor. 
      
     Tujuan PKPD ini adalah untuk membendung jangkitan COVID-19 
     daripada  menular  keluar  dari  kawasan  tersebut  dan  bagi 
     memutuskan rangkaian jaringan penulasan COVID-19. Langkah ini 
     akan  membolehkan  aktiviti  pengesanan  kes  secara  aktif  (active 
     case detection) dari rumah ke rumah dilaksanakan, selain aktiviti 
     nyahkuman dijalankan di kawasan berkaitan. 
      
     KKM mensasarkan 300 sampel ujian diambil setiap hari bermula 
     hari  ini.  Persampelan  akan  diutamakan  kepada golongan kontak 
     rapat,  individu  bergejala,  dan  golongan  atau  kumpulan  yang 
     berisiko terlebih dahulu. 
     Untuk  makluman,  kerja  pembersihan  dan  disinfeksi  di  tempat- 
     tempat  awam  akan  dijalankan  dengan  kerjasama  Kementerian 
                                               
        
       Perumahan dan Kerajaan Tempatan dan Majlis Daerah Simpang 
       Renggam.  Kerja  pembersihan  akan  bertumpu  di  tempat-tempat 
       tumpuan  awam.  Penerangan  juga  akan  diberi  kepada  semua 
       penduduk tentang tatacara disinfeksi rumah yang betul. 
        
       Perkhidmatan  kesihatan  di  Klinik  Desa  Dato’  Ibrahim  Majid 
       diteruskan seperti biasa manakala perkhidmatan kecemasan akan 
       diselaraskan  oleh  Pusat  Penyelarasan  Perubatan  Kecemasan 
       (MECC). 
        
        
       NASIHAT KESIHATAN BERKAITAN COVID-19 
        
       KKM ingin menasihatkan orang ramai agar mengamalkan nasihat-
       nasihat  kesihatan  yang  telah  diberikan  oleh  pihak  KKM. Setiap 
       rakyat  Malaysia  boleh  memainkan  peranan  dalam  menangani 
       penularan jangkitan COVID-19 di Malaysia. Rakyat Malaysia diseru 
       agar: 
        
         1. Berada di rumah. 
         2. Mengamalkan penjarakkan sosial (social distancing).  
         3. Kerap mencuci tangan dengan air dan sabun. 
        
       Sekiranya  diperlukan  khidmat  nasihat,  orang  awam  boleh 
       menghubungi virtual  health  advisory  dari  8.30  pagi  hingga  5.00 
       petang  setiap  hari  dan  mengikuti  sesi Facebook  live  KKM  dari 
       10.00 pagi hingga 10.30 pagi dan Facebook live DoctorOnCall dari 
       3.00 petang hingga 3.30 petang yang akan diadakan dari hari Isnin 
       sehingga  Jumaat.  Orang  awam  juga  boleh  menghubungi  talian 
       CPRC Kebangsaan, KKM.  
        
                                                          
        
       Maklumat lanjut mengenai kejadian COVID-19 di Malaysia boleh 
       juga  didapati  melalui  saluran  telegram  CPRC  Kementerian 
       Kesihatan Malaysia; https://t.me/cprckkm.  
        
       KKM akan terus memantau perkembangan kejadian jangkitan ini 
       melalui segala maklumat yang diperolehi dan akan dimaklumkan 
       kepada rakyat dari semasa ke semasa. 
        
       Sekian, terima kasih. 
        
       DATUK DR. NOOR HISHAM BIN ABDULLAH 
       KETUA PENGARAH KESIHATAN MALAYSIA 
        
       27 Mac 2020 @ 5:00 petang 
        
        
        
                       
                                                          
        
                                                           
        
                                               ‘LAMPIRAN 1’ 
                                  
        BILANGAN KES COVID-19 MENGIKUT NEGERI DI MALAYSIA 
           (SEHINGGA 27 MAC 2020, JAM 12:00 TENGAH HARI) 
                                  
                                             BILANGAN 
                 NEGERI           BILANGAN      KES 
                                    KES      KUMULATIF 
                                  BAHARU 
        PERLIS                        0          10 
        KEDAH                         1          73 
        PULAU PINANG                  6          80 
        PERAK                         8          159 
        SELANGOR                     36          546 
        NEGERI SEMBILAN               6          138 
        MELAKA                        0          33 
        JOHOR                        20          259 
        PAHANG                        4          70 
        TERENGGANU                    2          41 
        KELANTAN                      4          98 
        SABAH                        10          182 
        SARAWAK                      15          110 
        W.P. KUALA LUMPUR            16          323 
        W.P. PUTRAJAYA                2          34 
        W.P. LABUAN                   0          5 
         JUMLAH KESELURUHAN          130        2,161 
                                  
                                  
                                  
          
                                                           
