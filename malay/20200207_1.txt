         
                                              
                                         
                              KENYATAAN AKHBAR 
                                                          
                      KEMENTERIAN KESIHATAN MALAYSIA
                                         
                     SITUASI TERKINI JANGKITAN 2019-nCoV  
                  DAN PENGESANAN KES BAHARU DI MALAYSIA  
         
        Kementerian  Kesihatan  Malaysia  (KKM)  ingin  melaporkan  mengenai 
                                           novel coronavirus            
        pertambahan satu (1) kes baharu 2019                  (2019-nCoV)
        yang  dilaporkan  ke  Crisis  Preparedness  and  Response  Centre  (CPRC) 
        Kebangsaan pada hari ini. 
         
        KES BAHARU KE-15   
         
        Kes baharu tersebut adalah seorang pelancong warganegara China wanita 
        berumur 59 tahun dari Wuhan, China. Beliau bersama-sama dengan suami, 
        anak lelaki dan menantunya telah tiba di Singapura pada 17 Januari 2020. 
        Mereka kemudiannya pergi ke Johor Bahru pada 21 Januari 2020. 
         
        Pada  kebanyakan  masa,  beliau  hanya  berada  di  tempat  penginapannya. 
        Beliau mula mengalami gejala demam pada 26 Januari 2020. Beliau tidak 
        mendapatkan  rawatan  dari  mana-mana  fasiliti  kesihatan  dan  hanya 
        mengambil ubat demam yang dibeli anaknya dari farmasi berhampiran tempat 
        penginapannya. 
         
        Beliau dijadualkan pulang ke China pada 4 Februari 2020 dengan menaiki 
        penerbangan dari Johor Bahru ke Guangzhou, tetapi telah menangguhkannya 
        kerana kurang sihat. Namun, anak lelaki dan menantunya telah pulang ke 
        China pada tarikh tersebut. 
         
        Pada 5 Februari 2020, beliau masih tidak sihat setelah ubatan yang diambilnya 
        habis. Pihak Pejabat Kesihatan Daerah (PKD) telah menerima pemakluman 
        dari pihak pengurusan tempat penginapannya pada hari yang sama dan beliau 
        telah dirujuk ke hospital bagi menerima rawatan selanjutnya. 
         
                                                                      1 
         
          
         Ujian pengesanan dan pengesahan 2019-nCoV yang dijalankan ke atasnya 
          telah dilaporkan positif pada 6 Februari 2020. Beliau kini telah dimasukkan ke 
          wad isolasi di Hospital Permai, Johor Bahru dan berada dalam keadaan stabil. 
          Suaminya yang berusia 66 tahun juga diletakkan di wad isolasi hospital yang 
          sama.  Beliau  bagaimanapun  tidak  bergejala.  Sampel  telah  diambil  dan 
          menunggu keputusan makmal.                 
                              
          Dengan pertambahan satu (1) kes baru ini, jumlah kumulatif kes 2019-nCoV 
          yang dilaporkan sehingga hari ini adalah sebanyak       ; iaitu tujuh (7) kes 
                                                            15 kes
          dalam kalangan kes Patient-Under-Investigation (PUI) jangkitan 2019-nCoV, 
          enam (6) kes dalam kalangan kontak rapat dan dua (2) kes dalam kalangan 
          rakyat  Malaysia  yang  dibawa  pulang  dengan  Misi  Bantuan  Kemanusiaan. 
          Daripada jumlah tersebut, sebelas (11) kes adalah warganegara China dan 
          empat (4) orang adalah warganegara Malaysia.    
           
         Sehubungan itu, dari 10 Januari 2020 sehingga 7 Februari 2020 jam 10:00 
          pagi; jumlah kumulatif kes PUI jangkitan 2019-nCoV adalah 313 orang; di 
          mana 198 adalah warganegara Malaysia,  107  warga China  dan  masing-
          masing  satu  (1)  warganegara  Australia,  Republik  Korea,  Jordan,  Brazil, 
          Kanada, Bangladesh, Indonesia dan Thailand. Tujuh (7) kes telah disahkan 
          positif 2019-nCoV, 297 adalah negatif 2019-nCoV dan 9 kes masih menunggu 
          keputusan makmal (Lampiran 1).  
          
         Sejumlah  19  kontak  rapat  yang  baru  kepada  kes  2019-nCoV  dilaporkan 
          sehingga 7 Februari 2020 jam 10:00 pagi. Oleh itu, jumlah kumulatif kontak 
          rapat kepada kes 2019-nCoV yang dilaporkan pada tahun 2020 sehingga hari 
          ini adalah seramai 96 orang kesemuanya – di mana enam (6) orang adalah 
          positif,  74  orang adalah negative dan 16 kes masih menunggu keputusan 
          makmal (Lampiran 1). 
          
         Bagi mengekang penularan jangkitan 2019-nCoV di hospital, orang ramai 
          terutama golongan berisiko tinggi  adalah  dinasihatkan untuk  menghadkan 
          lawatan ke hospital terutamanya bagi urusan tidak penting (non-essential). 
          
          
          
          
                                                                                    2 
          
        
       Golongan ini termasuk kanak-kanak, warga emas berusia 65 tahun ke atas, 
       pesakit dengan penyakit kronik, pesakit dengan daya ketahanan badan yang 
       rendah dan wanita hamil. Jika golongan ini masih perlu hadir ke hospital, 
       mereka dinasihatkan untuk mengamalkan penjagaan kesihatan diri seperti 
       berikut: 
        
            Elakkan daripada menyentuh mata, hidung dan mulut tanpa membasuh 
            tangan terlebih dahulu; 
        
            Basuh tangan dengan kerap menggunakan air dan sabun sekurang 
            kurangnya untuk tempoh selama 20 saat atau gunakan hand sanitiser; 
        
            Elakkan daripada mendekati mereka yang mempunyai gejala jangkitan 
            saluran pernafasan seperti batuk atau selsema; 
        
            Mengamalkan cough etiquette (etika batuk) – iaitu menutup mulut dan 
            hidung  dengan  tisu  apabila  batuk  mahupun  bersin,  seterusnya 
            membasuh tangan dengan serta merta; 
        
            Jika mempunyai gejala jangkitan saluran pernafasan, sila pakai penutup 
            hidung dan mulut serta kekalkan jarak yang selamat (iaitu sekurang-
            kurangnya 1 meter) daripada orang lain di persekitaran. 
        
        
       DATUK SERI DR. DZULKEFLY AHMAD  
       Menteri Kesihatan Malaysia 
        
       7 Februari 2020 
                                                                                    
                                                                 3 
        
          
                                                                   Lampiran 1 
                                                                             
                                                                             
                         Jadual 1: Ringkasan Kes PUI 2019-nCoV 
                        Sehingga Jam 10:00 Pagi; 7 Februari 2020 
          
            Warganegara     Positif     Negatif     Pending      Jumlah 
            Malaysia           1         191           6          198 
            China              6          99           2          107 
            Lain-lain          0          7            1           8 
            Jumlah             7         297           9          313 
          
          
                     Jadual 2: Ringkasan Kontak Rapat Kes 2019-nCoV  
                        Sehingga Jam 10:00 Pagi; 7 Februari 2020 
                                            
            Warganegara      Positif     Negatif     Pending     Jumlah 
            Malaysia           1           41           5           47 
            China              5           33          11           49 
            Lain-lain          0            0           0           0 
            Jumlah             6           74          16           96 
          
          
         Nota: Kenyataan Akhbar YB Menteri Kesihatan yang bertarikh 5 Februari 2020 telah 
         memaklumkan  mengenai  dua  (2)  warganegara  Malaysia  yang  dibawa  pulang 
         melalui Misi Bantuan Kemanusiaan yang telah dikesan positif dan baki 131 adalah 
         negatif 2019-nCoV.    
                                                                            4 
          
