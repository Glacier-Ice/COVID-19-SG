        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                           27 APRIL 2020 
        
       STATUS  TERKINI  KES  DISAHKAN  COVID-19  YANG  TELAH 
       PULIH 
       Kementerian  Kesihatan  Malaysia  (KKM)  ingin  memaklumkan 
       bahawa terdapat 95 kes yang telah pulih dan dibenarkan discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 3,957  kes  (67.9  peratus  daripada  jumlah  keseluruhan 
       kes). Sekali lagi, bilangan kes yang didiscaj hari ini adalah lebih 
       dua kali ganda bilangan kes baru yang dilaporkan. 
        
       STATUS TERKINI KES COVID-19 DI MALAYSIA 
       Sehingga 27 April 2020 pukul 12:00 tengah hari, terdapat 40 kes 
       baharu  yang  telah  dilaporkan.  Ini  menjadikan  jumlah  kes  positif 
       COVID-19  di  Malaysia  adalah  sebanyak  5,820  kes.  Oleh  itu, 
       jumlah  kes  aktif  dengan  kebolehjangkitan  COVID-19  adalah 
       1,764 kes. Mereka telah diasingkan dan diberi rawatan.  
        
       Sehingga kini, seramai 37 kes positif COVID-19 sedang dirawat 
       di  Unit  Rawatan  Rapi  (ICU). Daripada  jumlah  tersebut,  17  kes 
       memerlukan bantuan pernafasan.  
        
       Daripada maklumat terkini yang dilaporkan ke Crisis Preparedness 
       and Response Centre (CPRC) Kebangsaan, dukacita dimaklumkan 
                                                             
         
        bahawa terdapat pertambahan satu (1) lagi kes kematian berkaitan 
        COVID-19. Justeru, jumlah kumulatif kes kematian COVID-19 di 
        Malaysia  adalah  sebanyak  99  kes  (1.7  peratus  daripada  jumlah 
        keseluruhan kes): 
           •  Kes  kematian  ke-99  (kes  ke-4087)  merupakan  lelaki 
             warganegara  Malaysia  berumur  78  tahun  dan  mempunyai 
             latar belakang penyakit kencing manis, darah tinggi dan strok. 
             Beliau telah dirawat di Hospital Enche' Besar Hajjah Khalsom, 
             Johor pada 7 April 2020 dan disahkan meninggal dunia pada 
             27 April 2020 jam 4.31 pagi. 
        KKM mengucapkan takziah kepada ahli keluarga beliau.  
         
        PERGERAKAN  PULANG  PELAJAR  INSTITUT  PENDIDIKAN 
        TINGGI (IPT) 
        Seperti yang umumkan oleh YB Menteri Pengajian Tinggi, pelajar-
        pelajar di Institusi Pendidikan Tinggi Awam dan Swasta, Politeknik 
        dan  Kolej  Komuniti  dibenar  memulakan  pergerakan  secara 
        berperingkat  untuk pulang  ke  kampung  halaman  masing-masing 
        mulai 27 April 2020. 
        Hasil  kerjasama  dan  perbincangan  di  antara  pihak Kementerian 
        Pengajian  Tinggi  (KPT)  dan  KKM,  satu  garis  panduan  telah 
        dibangunkan  di  mana  ianya  merangkumi aspek  kesihatan  bagi 
        pelajar-pelajar  yang  ingin  pulang  ke  kampung  halaman.  Pusat 
        Kesihatan Universiti (PKU) masing-masing akan membuat saringan 
        bagi pelajar-pelajar (suhu badan, saringan gejala batuk, selesema, 
        sakit tekak atau sukar bernafas) sebelum dibenarkan meneruskan 
        perjalanan. 
                    
        Sepanjang  perjalanan  pulang  ke  kampung  halaman,  pelajar 
        dinasihatkan    supaya     sentiasa   mengikut     langkah-langkah 
        pencegahan seperti berikut, iaitu: 
           •  mengamalkan  jarak  sosial  selamat  (social  distancing) 
             sekurang-kurangya 1 meter dari orang lain; 
           •  menjaga  kebersihan  diri,  dengan  kerap  membasuh  tangan 
             dengan air dan sabun; 
                                                                            
         
          •  menggalakkan  pemakaian  alat  penutup  mulut  dan  hidung 
             (facemask) di sepanjang perjalanan. 
              
        NASIHAT KESIHATAN COVID-19  
        KKM menyeru agar orang ramai untuk kekal patuh kepada Perintah 
        Kawalan Pergerakan (PKP). Bagi ketua rumah yang perlu keluar 
        membeli    barang-barang    keperluan   kehidupan    seharian, 
        dikehendaki  sentiasa  mengambil  langkah-langkah  pencegahan 
        seperti: 
          •  Elakkan  keluar  dari  rumah  sekiranya  kurang  sihat  atau 
             mempunyai sebarang gejala; 
          •  Elakkan keluar secara berpasangan atau berkumpulan; 
          •  Menggunakan hand sanitizer / mencuci tangan dengan air dan 
             sabun sebelum dan selepas aktiviti pembelian; 
          •  Mengamalkan  jarak  sosial  selamat  (social  distancing) 
             sekurang-kurangnya 1 meter dari orang lain; 
          •  Elakkan 3C: Kawasan yang sesak (Crowded place), kawasan 
             yang  sempit  Cconfined  space),  bertutur  dengan  jarak  yang 
             dekat (Close conversation); 
          •  Hadkan masa anda di tempat-tempat awam; 
          •  Sekiranya  mempunyai  alat  penutup  mulut  dan  hidung 
             (facemask)  bolehlah  digunakan,  terutama  sekiranya  ke 
             kawasan umum yang ramai orang; 
        Langkah-langkah  berikut  boleh  membantu  memutuskan  rantaian 
        penularan COVID-19.  
        KKM  akan  terus  memantau  perkembangan  kejadian  COVID-19 
        melalui segala maklumat yang diperolehi dan akan dimaklumkan 
        kepada rakyat dari semasa ke semasa. 
        Sekian, terima kasih. 
         
        DATUK DR. NOOR HISHAM ABDULLAH 
        KETUA PENGARAH KESIHATAN MALAYSIA 
         
        27 April 2020 @ 4.30 petang                  
                                                                      
        
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
          (SEHINGGA 27 APRIL 2020, JAM 12:00 TENGAH HARI) 
        
                                  BILANGAN    BILANGAN 
                 NEGERI              KES         KES 
                                  BAHARU *    KUMULATIF 
        PERLIS                        0           18 
        KEDAH                         0           95 
        PULAU PINANG                  0          121 
        PERAK                         1          253 
        SELANGOR                      4          1,398 
        NEGERI SEMBILAN               1          435 
        MELAKA                        0          193 
        JOHOR                         0          659 
        PAHANG                        0          288 
        TERENGGANU                    0          110 
        KELANTAN                      0          155 
        SABAH                         1          312 
        SARAWAK                      3 (1)       488 
        W.P. KUALA LUMPUR           30 (4)       1,200 
        W.P. PUTRAJAYA                0           79 
        W.P. LABUAN                   0           16 
          JUMLAH KESELURUHAN        40 (5)       5,820 
        
       *(   ) adalah merujuk kepada kes-kes import  
        
                                                            
