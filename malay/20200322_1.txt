        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                            22 MAC 2020 
        
        
       STATUS  TERKINI  KES  DISAHKAN  COVID-19  YANG  TELAH 
       PULIH 
        
       Kementerian  Kesihatan  Malaysia  (KKM)  ingin  memaklumkan 
       bahawa terdapat     yang telah pulih dan dibenarkan discaj pada 
                    25 kes
       hari  ini.  Ini  menjadikan  jumlah  kumulatif  kes  yang  telah  pulih 
       sepenuhnya dari COVID-19 dan telah discaj daripada wad adalah 
       sebanyak 139 kes. 
        
        
       STATUS TERKINI KES COVID-19 DI MALAYSIA 
        
       Sehingga 22 Mac 2020 pukul 12:00 tengah hari, terdapat 123 kes 
       baharu yang telah dilaporkan. Ini  menjadikan  jumlah  kes  positif 
       COVID-19 di Malaysia adalah sebanyak      .  Berdasarkan 
                                         1,306 kes
       siasatan awal, daripada 123 kes baharu yang dilaporkan hari ini, 
       sebanyak  74  kes  adalah  berkaitan  dengan  kluster  perhimpunan 
       tabligh di Masjid Jamek Seri Petaling. 49 kes lagi adalah berkaitan 
       dengan  lain-lain  kluster  dan  masih  lagi  dalam  siasatan  untuk 
       kepastian. 
        
                                                             
               
              Sehingga kini, seramai 
                                                      46 kes positif COVID-19 sedang dirawat di 
              Unit  Rawatan  Rapi  (ICU)  di  mana  22  memerlukan  bantuan 
              pernafasan.  
               
              Dukacita dimaklumkan sehingga kini, terdapat pertambahan dua (2) 
              lagi  kes  kematian  baru  berkaitan  COVID-19  telah  dilaporkan  ke 
              Crisis Preparedness and Response Centre (CPRC) Kebangsaan. 
              Pelaporan terbaru ini  dan empat (4) pelaporan melalui siaran di 
              laman Facebook Ketua Pengarah Kesihatan malam tadi, menjadikan 
              jumlah  kumulatif  kes  kematian  COVID-19  di  Malaysia  adalah 
              sebanyak sepuluh (10) kes.  
               
                     i.         Kes kematian ke-5 merupakan kes ke-1031, iaitu wanita 
                                warganegara  Malaysia  berumur  79  tahun.  Beliau 
                                merupakan ibu kepada kes positif COVID-19 ke 1032 dan 
                                dirawat di sebuah fasiliti hospital swasta. Beliau disahkan 
                                meninggal dunia pada 18 Mac 2020. 
                                  
                    ii.         Kes  kematian  ke-6  merupakan  kes  ke-1032,  iaitu 
                                perempuan  warganegara  Malaysia  berumur  40  tahun. 
                                Beliau merupakan anak kepada kes ke-1031 yang dirawat 
                                di Hospital Umum Sarawak. Beliau disahkan meninggal 
                                dunia pada 21 Mac 2020. 
               
                   iii.         Kes kematian ke-7 merupakan kes ke-290, iaitu  berumur 
                                lelaki  warganegara  Malaysia  berumur  57  tahun.  Beliau 
                                mempunyai  sejarah  perjalanan  ke  Vietnam  dan  juga 
                                mempunyai kontak rapat dengan kes positif COVID-19 
                                dari  kluster  tabligh.  Beliau  dirawat  di  Hospital  Kuala 
                                Lumpur. Beliau disahkan meninggal dunia pada 21 Mac 
                                2020. 
               
                   iv.          Kes kematian ke-8 merupakan kes ke-781 berumur 69 
                                tahun  lelaki  warganegara  Malaysia.  Beliau  merupakan 
                                jemaah tabligh yang menghadiri perhimpunan di Masjid 
                                                                                                                                    
             
                          Jamek dan dirawat di Hospital Tumpat. Beliau disahkan 
                          meninggal dunia pada 21 Mac 2020. 
             
                v.        Kes kematian ke-9 merupakan kes ke-890 berumur 48 
                          tahun  lelaki  warganegara  Malaysia.  Beliau  mempunyai 
                          sejarah  perjalanan  ke  luar  negara  ke  Turki.  Beliau 
                          merupakan kakitangan KKM yang sebelum ini dirawat di 
                          ICU Hospital Tuanku Fauziah, Kangar. Beliau disahkan 
                          meninggal dunia pada 22 Mac 2020. 
                           
                vi.       Kes kematian kesepuluh adalah melibatkan seorang lelaki 
                          warganegara Malaysia berusia 74 tahun daripada kluster 
                          tabligh,  iaitu  kes  ke-259.  Beliau  telah  dimasukkan  ke 
                          Hospital  Pulau  Pinang  pada  13  Mac  2020  setelah 
                          mengalami simptom  pada 8/3/2020. Beliau telah disahkan 
                          positif  COVID-19  pada  14  Mac  2020  dan  diberikan 
                          bantuan  alatan  pernafasan  setelah  keadaan  kesihatan 
                          beliau semakin merosot. Beliau disahkan meninggal dunia 
                          pada jam 4.05petang, 22 Mac 2020.                      
                                                                             
             
            KKM  ingin  mengucapkan  takziah  kepada  semua  ahli  keluarga 
            mereka.  
             
            Adalah  dimaklumkan  bahawa  sehingga  22  Mac  2020,  bilangan 
            anggota KKM yang telah menjalani saringan pengesanan COVID-19 
            adala seramai 460 orang. Daripada jumlah tersebut, 270 adalah 
            didapati negatif manakala baki 190 masih menunggu keputusan. 
             
            KKM  juga  ingin  memaklumkan  bahawa  KKM  prihatin  terhadap 
            kesihatan  semua  anggota  KKM,  termasuk  juga  aspek  kesihatan 
            mental.  Di  peringkat  setiap  fasiliti,  KKM  telah  menyediakan 
            perkhidmatan kesihatan mental dan sokongan psikososial untuk ahli 
            keluarga dan mereka yang terkesan dari segi emosi akibat daripada 
            kejadian COVID-19 ini.  
                                                                                                           
               
               
               
              WAKTU OPERASI FASILITI KESIHATAN PRIMER SEPANJANG 
              TEMPOH SEKATAN PERJALANAN TERHAD 
               
              KKM ingin memaklumkan bahawa berikutan arahan Perlaksanaan 
              Perintah  Kawalan  Pergerakan,  ia  tidak  menjejaskan  pihak  KKM 
              dalam  memberikan  perkhidmatan  kesihatan  yang  baik  kepada 
              rakyat  Malaysia.  Justeru,  dimaklumkan  bermula  22  Mac  2020 
                         ,  waktu  operasi  bagi  fasiliti  kesihatan  primer  KKM  adalah 
              (Ahad)
              seperti berikut: 
               
               
                          Fasiliti Kesihatan                                       Waktu Operasi 
               Klinik Kesihatan                                      Tiada perubahan 
               Klinik Kesihatan Ibu dan Anak                         Tiada perubahan 
               Klinik Desa                                            
                    Kedatangan lebih daripada                             Tiada perubahan 
               •                                                      •
                    20 kes sehari                                     
                                                                          8.00 pagi – 1.00 tengahari 
                    Kedatangan kurang                                 •
               •
                    daripada 20 kes sehari 
               Klinik Komuniti                                       9.00 pagi – 6.00 petang 
               Klinik Kesihatan UTC                                  Ditutup 
               
               
              NASIHAT KESIHATAN BERKAITAN COVID-19 
               
              Mengambil  kira  situasi  semasa,  KKM  ingin  menasihatkan  orang 
              ramai  agar  mengamalkan  nasihat-nasihat  kesihatan  yang  telah 
              diberikan oleh pihak KKM. Setiap rakyat Malaysia boleh memainkan 
              peranan  dalam  menangani  penularan  jangkitan  COVID-19  di 
              Malaysia.  Walaupun  di  rumah,  orang  ramai  diminta  untuk 
              memastikan tahap kesihatan berada pada tahap yang optimum dan 
              mengamalkan gaya hidup yang sihat. 
               
                                                                                                                            
       
      Sekiranya tidak sihat, hubungi virtual health advisory dan ikuti sesi 
      Webinar yang akan diadakan setiap hari bermula pada jam 9.00 pagi 
      melalui pautan berikut bagi mendapatkan khidmat rundingan: 
       
             http://www.doctoroncall.com.my/coronavirus 
       
      Orang awam juga boleh menghubungi talian CPRC Kebangsaan, 
      KKM. Maklumat lanjut mengenai kejadian COVID-19 di Malaysia 
      boleh juga didapati melalui saluran telegram CPRC Kementerian 
      Kesihatan Malaysia;             .  
                      https://t.me/cprckkm
       
      KKM akan terus memantau perkembangan kejadian jangkitan ini 
      melalui segala maklumat yang diperolehi dan akan dimaklumkan 
      kepada rakyat dari semasa ke semasa. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN  
      22 Mac 2020 @ 5:00 petang 
       
       
       
       
       
       
       
       
       
       
                                                         
        
                                                LAMPIRAN 1 
                                  
        BILANGAN KES COVID-19 MENGIKUT NEGERI DI MALAYSIA 
           (SEHINGGA 22 MAC 2020, JAM 12:00 TENGAH HARI) 
                                  
                      NEGERI                   BILANGAN 
                                                  KES 
       PERLIS                                      9 
       KEDAH                                       52 
       PULAU PINANG                                58 
       PERAK                                       66 
       SELANGOR                                   309 
       NEGERI SEMBILAN                             78 
       MELAKA                                      23 
       JOHOR                                      145 
       PAHANG                                      40 
       TERENGGANU                                  32 
       KELANTAN                                    63 
       SABAH                                      158 
       SARAWAK                                     76 
       WILAYAH PERSEKUTUAN KUALA LUMPUR           183 
       WILAYAH PERSEKUTUAN PUTRAJAYA               9 
       WILAYAH PERSEKUTUAN LABUAN                  5 
               JUMLAH KESELURUHAN                 1,306 
                                  
          
                                                           
