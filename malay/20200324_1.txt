        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                            24 MAC 2020 
        
        
       STATUS  TERKINI  KES  DISAHKAN  COVID-19  YANG  TELAH 
       PULIH 
        
       Kementerian  Kesihatan  Malaysia  (KKM)  ingin  memaklumkan 
       bahawa terdapat 24 kes yang telah pulih dan dibenarkan discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 183 kes. 
        
        
       STATUS TERKINI KES COVID-19 DI MALAYSIA 
        
       Sehingga 24 Mac 2020 pukul 12:00 tengah hari, terdapat 106 kes 
       baharu  yang  telah  dilaporkan.  Ini  menjadikan  jumlah  kes  positif 
       COVID-19 di Malaysia adalah sebanyak 1,624 kes. Berdasarkan 
       siasatan awal, daripada 106 kes baharu yang dilaporkan hari ini, 
       sebanyak 43 kes adalah berkaitan dengan kluster perhimpunan di 
       Seri Petaling. 63 kes lagi adalah berkaitan dengan lain-lain kluster 
       dan masih lagi dalam siasatan untuk kepastian. 
        
       Sehingga kini, seramai 64 kes positif COVID-19 sedang dirawat 
       di  Unit  Rawatan  Rapi  (ICU).  Daripada  jumlah  tersebut,  27  kes 
       memerlukan bantuan pernafasan. 
                                                             
                
                
               Dukacita  dimaklumkan  sehingga  kini,  terdapat  satu  (1)  kes 
               kematian  baru  berkaitan  COVID-19  telah  dilaporkan  ke  Crisis 
               Preparedness  and  Response  Centre  (CPRC)  Kebangsaan.  Ini 
               menjadikan jumlah kumulatif kes kematian COVID-19 di Malaysia 
               adalah sebanyak 15 kes.  
                
              i.         Kes  kematian  ke-15  merupakan  kes  ke-1519,  lelaki 
                         warganegara Malaysia berumur 70 tahun. Beliau mempunyai 
                         penyakit  kencing  manis  dan  darah  tinggi,  dan  disyaki 
                         mempunyai  sejarah  kontak  dengan  kes  positif  COVID-19 
                         (iaitu kes ke-703 semasa solat Jumaat). Beliau mempunyai 
                         gelaja selama seminggu iaitu demam, batuk dan kesesakan 
                         nafas  untuk  tiga  (3)  hari.  Beliau  telah dirawat  di  Hospital 
                         Pakar Sultanah Fatimah, Muar pada 18 Mac 2020. Kesihatan 
                         beliau merosot dan telah diberi bantuan pernafasan di Unit 
                         Rawatan Rapi (ICU) dan kemudiannya disahkan meninggal 
                         dunia pada 24 Mac 2020, jam 5.35 pagi. 
                
               KKM ingin mengucapkan takziah kepada ahli keluarga beliau.  
                
                 
               UJIAN PENGESANAN COVID-19 
                
               Untuk makluman, ujian makmal yang dijalankan di makmal fasiliti 
               kesihatan  kerajaan  bagi  mengesan  jangkitan  COVID-19  adalah 
               dengan  menggunakan  teknik Real-Time  Reverse  Transcription-
               Polymerase  Chain  Reaction  (rRT-PCR).  Ujian  rRT-PCR  yang 
               dijalankan  akan  mengesan  kehadiran  virus  COVID-19  yang 
               terdapat di dalam badan pesakit. Justeru, ujian rRT-PCR COVID-
               19  yang  positif  bermaksud  individu  tersebut  telah  dijangkiti  oleh 
               virus  COVID-19. Keputusan ujian yang tepat melalui teknik rRT-
               PCR adalah amat penting dalam pengurusan pesakit COVID-19 
               yang berkesan.       
                 
                                                                                                                                    
        
       Manakala ujian melalui teknik rapid test kit (RTK) yang kini terdapat 
       di pasaran adalah bagi mengesan antibodi yang terhasil di dalam 
       badan  akibat  jangkitan  yang  dialami.  Antibodi  muncul  di  dalam 
       badan  sekitar  5-8  hari  selepas  jangkitan.  Ujian  RTK  yang 
       mengesan antibodi tidak dapat mengesan virus dan membuat 
       pengesahan  pantas jangkitan.  Ini  menyebabkan  ia  tidak  dapat 
       membantu dalam pengesanan awal kes COVID-19. Justeru, ujian 
       RTK  yang  mengesan  antibodi  tidak  disarankan  untuk  tujuan 
       diagnosa COVID-19.  
        
       Oleh  yang  demikian,  KKM  menggesa  orang  ramai  untuk  tidak 
       menjalani  ujian  RTK  dengan  sewenang-wenangnya  tanpa 
       mendapat  khidmat  nasihat  dari  Pengamal  Perubatan,  kerana  ia 
       berpotensi untuk menimbulkan salah tafsir dan keresahan terhadap 
       keputusan ujian yang diperolehi. 
        
        
       NASIHAT KESIHATAN BERKAITAN COVID-19 
        
       KKM  ingin  menasihatkan  orang  ramai  untuk  berada  di  rumah 
       sepanjang tempoh penguatkuasaan Perintah Kawalan Pergerakan. 
       Orang  ramai  dinasihatkan  agar  terus  mengekalkan  jarak  sosial 
       (social distancing) lebih dari satu (1) meter antara satu sama lain. 
       Orang ramai digalakkan untuk melakukan aktiviti indoor bersama 
       ahli keluarga. 
        
       Untuk  makluman  kepada  umum,  janganlah  kita  persalahkan 
       jemaah  tabligh.  Janganlah  kita  diskriminasikan  jemaah  tabligh. 
       Janganlah kita stigmakan jemaah tabligh. Apa yang penting, adalah 
       kita bantu mengesan dan merawat jangkitan COVID-19 di kalangan 
       jemaah tabligh, keluarga dan kontak mereka. 
        
       Adalah dimaklumkan bahawa KKM telah menjalankan kolaborasi 
       dengan pihak MERCY Malaysia dalam memberikan perkhidmatan 
       sokongan  psikososial  kepada  rakyat  Malaysia.  Justeru,  semua 
                                                          
         
        petugas barisan hadapan (frontliners) dan individu yang terkesan 
        emosi   daripada   kejadian  COVID-19  boleh  mendapatkan 
        perkhidmatan tersebut dengan menghubungi talian berikut :
         
               â€¢  011-63996482 / 011-63994236 / 03-29359935 
         
        Waktu operasi bagi perkhidmatan sokongan psikososial adalah dari 
        jam 8.00 pagi sehingga 5.00 petang setiap hari. Perkhidmatan ini 
        dikendalikan oleh petugas psikologi KKM dan sukarelawan MERCY 
        Malaysia. 
         
        Seterusnya, sekiranya tidak sihat, orang ramai boleh menghubungi 
        virtual  health  advisory  dan  mengikuti  sesi  Webinar  yang  akan 
        diadakan setiap hari bermula pada jam 9.00 pagi melalui pautan 
        berikut bagi mendapatkan khidmat rundingan: 
         
        http://www.doctoroncall.com.my/coronavirus 
         
        Orang awam juga boleh menghubungi talian CPRC Kebangsaan, 
        KKM. Maklumat lanjut mengenai kejadian COVID-19 di Malaysia 
        boleh juga didapati melalui saluran telegram CPRC Kementerian 
        Kesihatan Malaysia; https://t.me/cprckkm. 
         
        KKM akan terus memantau perkembangan kejadian jangkitan ini 
        melalui segala maklumat yang diperolehi dan akan dimaklumkan 
        kepada rakyat dari semasa ke semasa. 
         
        Sekian, terima kasih. 
         
         
        DATUK DR. NOOR HISHAM ABDULLAH 
        KETUA PENGARAH KESIHATAN  
         
        24 Mac 2020 @ 5:00 petang 
                                                                      
        
        
                                                            
                                                 LAMPIRAN 1 
                                  
                                  
           BILANGAN KES COVID-19 MENGIKUT NEGERI DI MALAYSIA 
              (SEHINGGA 24 MAC 2020, JAM 12:00 TENGAH HARI) 
                                  
                                               BILANGAN 
                 NEGERI            BILANGAN      KES 
                                  KES BAHARU  KUMULATIF 
        PERLIS                        0           9 
        KEDAH                         5           64 
        PULAU PINANG                  2           68 
        PERAK                         17          98 
        SELANGOR                      27         381 
        NEGERI SEMBILAN               15         109 
        MELAKA                        6           31 
        JOHOR                         4          162 
        PAHANG                        0           56 
        TERENGGANU                    0           38 
        KELANTAN                      7           78 
        SABAH                         1          170 
        SARAWAK                       5           83 
        W.P. KUALA LUMPUR             15         257 
        W.P. PUTRAJAYA                2           15 
        W.P. LABUAN                   0           5 
           JUMLAH KESELURUHAN        106         1,624 
                                  
          
                                                            
