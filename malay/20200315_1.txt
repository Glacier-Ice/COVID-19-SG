          
                                                      
                                   KENYATAAN AKHBAR 
                          KEMENTERIAN KESIHATAN MALAYSIA 
                                                
              SITUASI SEMASA JANGKITAN PENYAKIT CORONAVIRUS 2019  
                                                             
                                  (COVID-19) DI MALAYSIA
           
          STATUS TERKINI KES DISAHKAN COVID-19 YANG TELAH PULIH 
           
          Kementerian Kesihatan Malaysia (KKM) ingin memaklumkan bahawa tujuh 
             kes yang disahkan positif Penyakit Coronavirus 2019 (COVID-19) sebelum 
          (7) 
          ini telah pulih dan dibenarkan discaj daripada wad Hospital Sungai Buloh. Ini 
          menjadikan 42 kes telah pulih sepenuhnya setakat ini dari COVID-19 dan 
          telah discaj daripada wad. 
           
          STATUS TERKINI KES COVID-19 DI MALAYSIA 
           
          KKM ingin memaklumkan bahawa sehingga 15 Mac 2020, 12 jam tengah hari, 
          terdapat 190 kes baharu yang telah dilaporkan. Ini menjadikan jumlah kes 
          positif COVID-19 di Malaysia adalah sebanyak          Berdasarkan siasatan 
                                                       428 kes.
          awal,  kebanyakan  kes-kes  baharu  ini  adalah  berkaitan  dengan  kluster 
          perhimpunan tabligh di Masjid Seri Petaling.  
           
          Sehingga kini, seramai sembilan (9) kes positif COVID-19 sedang dirawat di 
          Unit Rawatan Rapi (ICU) dan memerlukan bantuan pernafasan. 
           
          NASIHAT KESIHATAN BERKAITAN COVID-19 
           
          Penyiasatan dan pengesanan peserta perhimpunan tabligh masih sedang giat 
          diteruskan.  Justeru,  KKM  menyeru  agar  peserta  perhimpunan  tabligh 
                                                                                      
      
     menghubungi  Pejabat  Kesihatan  Daerah  berhampiran  untuk  tindakan 
     selanjutnya. Peserta perhimpunan tabligh akan diletakkan di bawah perintah 
     pengawasan  dan  pemerhatian  seksyen  15(1),  Akta  Pencegahan  dan 
     Pengawalan Penyakit Berjangkit 1988 untuk tempoh 14 hari dari tarikh akhir 
     menghadiri perhimpunan tabligh di Masjid Seri Petaling atau kontak rapat 
     kepada kes positif COVID-19 mengikut mana yang terkemudian. Begitu juga 
     untuk kontak rapat kepada kes positif COVID-19, PUI yang tidak mematuhi 
     kriteria kemasukan ke dalam hospital, mereka juga perlu diletakkan di bawah 
     perintah pengawasan dan pemerhatian mengikut ketentuan di bawah Akta 
     yang sama. 
      
     Sehubungan itu, KKM ingin memaklumkan bahawa semua Jabatan Kesihatan 
     Negeri  (JKN)  dan  Pejabat  Kesihatan  Daerah  telah  menjalankan  aktiviti 
     berkaitan bagi kawalan kejadian COVID-19 dalam kalangan jemaah tabligh 
     dan juga lain-lain kes disyaki COVID-19 bagi mengekang penularan jangkitan 
     ini.  Semua pihak dipohon memberi kerjasama rapat apabila kepada pihak 
     KKM  dan  bersama-sama  membendung  penularan  ini  dengan  mengikuti 
     nasihat-nasihat rasmi yang dikeluarkan. 
      
     Rakyat Malaysia diminta tidak menularkan sebarang maklumat yang boleh 
     menyebabkan kebimbangan kepada orang awam. KKM akan terus memantau 
     perkembangan kejadian jangkitan ini melalui maklumat yang diperolehi dan 
     akan dimaklumkan dari semasa ke semasa. 
      
     Sekian, terima kasih. 
      
     YB DATOâ€™ SERI DR. ADHAM BIN BABA 
     MENTERI KESIHATAN MALAYSIA 
      
     15 Mac 2020 @ 4:30 petang 
      
                                               
