                                                 
                                                 
                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                           
                                                                                  KENYATAAN AKHBAR 
                                                          KETUA PENGARAH KESIHATAN MALAYSIA 
                                                                                                            
                                                  KEMASKINI SITUASI SEMASA WABAK JANGKITAN 
                                             2019 NOVEL CORONAVIRUS (2019-nCoV) DAN STATUS 
                                  KESIAPSIAGAAN BAGI MENGHADAPI POTENSI PENULARANNYA 
                                                                                            DI MALAYSIA 
                           
                          Kementerian Kesihatan Malaysia (KKM) mengambil maklum perkembangan 
                          terkini  kejadian  wabak  jangkitan  2019  novel  coronavirus  (2019-nCoV) 
                          berdasarkan pelaporan daripada pihak Pertubuhan Kesihatan Sedunia (WHO) 
                          dan pelbagai sumber yang diperolehi setakat ini. Sehingga 22 Januari 2020, 
                          terdapat  sejumlah  448  kes  yang  disahkan  dijangkiti  2019-nCoV,  dengan 
                          kebanyakan  daripadanya  dilaporkan  oleh  negara  China  dan  tidak  hanya 
                          terhad kepada penduduk setempat di Wuhan. Sembilan (9) daripada 448 kes 
                          tersebut  merupakan  kes  yang  dilaporkan  dari  luar  negara  China.  Kes-kes 
                          yang  dilaporkan  dari  luar  Wuhan,  China  mempunyai  sejarah  perjalanan 
                          melawatinya, sejurus sebelum mereka jatuh sakit dan disahkan dijangkiti oleh 
                          virus tersebut.          
                              
                          Sehingga kini, cara jangkitan 2019-nCoV masih tidak diketahui dengan jelas. 
                          Kes yang dikesan didapati mempunyai gejala jangkitan saluran pernafasan 
                          seperti  demam,  batuk  mahupun  kesukaran  untuk  bernafas.  Terdapat 
                          kemungkinan  berlakunya  penularan  dari  seorang  individu  kepada  individu 
                          yang lain (human-to-human transmission), khususnya dalam kalangan kontak 
                          rapat. Namun, siasatan yang dijalankan oleh Pertubuhan Kesihatan Sedunia 
                          (WHO)  dan  pelbagai  pihak  yang  terlibat  masih  tidak  dapat  memberikan 
                                                                                                                                                                                          1 
                       jawapan yang jelas serta tidak dapat mengenalpasti bagaimana sebenarnya 
                       jangkitan  virus  tersebut  menular  kepada  manusia.  Namun,  buat  masa  ini 
                       pihak WHO tidak mengeluarkan sebarang larangan lawatan dan perdagangan 
                       dengan negara China.  
                        
                       Seterusnya,               WHO  telah  menggesa  negara-negara  anggota  untuk 
                       memantapkan  tahap  kesiapsiagaan  di  peringkat  masing-masing  bagi 
                       menghadapi  potensi  penularan  virus  ini.  Kejadian  wabak  jangkitan  ini 
                       dipandang  serius  oleh  KKM,  justeru  langkah  kesiapsiagaan  dan  respon 
                       berikut terus diperkukuhkan: 
                        
                          i.      Tatacara  mengenainya  yang  melibatkan  fasiliti  kesihatan  awam  dan 
                                  swasta  telah  dikeluarkan  baru-baru  ini.  Tatacara  ini  akan  digunakan 
                                  sebagai  rujukan  kepada  semua  anggota  kesihatan  di  lapangan  bagi 
                                  mengesan,  mengendali  dan  menguruskan  individu  yang  disyaki 
                                  dijangkiti 2019-nCoV; 
                         ii.      KKM juga telah memperkukuhkan aktiviti saringan kesihatan di semua 
                                  Pintu Masuk Antarabangsa, dan sekiranya terdapat pengembara yang 
                                  disyaki, beliau akan dirujuk untuk pemeriksaan selanjutnya; 
                         iii.     KKM juga bekerjasama dengan lain-lain agensi yang berkaitan di Pintu 
                                  Masuk  Antarabangsa  bagi  membolehkan  pengesanan  pantas 
                                  pengembara yang bergejala;  
                        iv.       Saringan pesakit di Klinik Kesihatan dan Jabatan Kecemasan hospital 
                                  diperkukuhkan  bagi  memastikan  kes  yang  disyaki  dirujuk  serta 
                                  dikendalikan  dengan  memenuhi  langkah-langkah  pencegahan  dan 
                                  kawalan infeksi; 
                         v.       Terdapat sebanyak 26 buah hospital KKM yang telah dikenalpasti di 
                                  seluruh  negara  bagi  mengendalikan kes-kes yang disyaki tersebut – 
                                  yang memerlukan pemeriksaan dan rawatan lanjut; 
                        vi.       Sampel yang diperolehi daripada pesakit akan dihantar untuk menjalani 
                                  ujian pengesanan dan pengesahan 2019-nCoV di Institut Penyelidikan 
                                                                                                                                                                2 
                            Perubatan (IMR) serta Makmal Kesihatan Awam Kebangsaan (MKAK), 
                            yang  merupakan  makmal  sedia  ada  yang  berkeupayaan  untuk 
                            menjalankan ujian tersebut; 
                    vii.    Sekiranya  terdapat  kes  disyaki  2019-nCoV  yang  dikesan  daripada 
                            mana-mana fasiliti kesihatan, kes akan dilaporkan / dinotifikasi dengan 
                            segera  kepada  pihak  Pejabat  Kesihatan  Daerah,  Jabatan  Kesihatan 
                            Negeri  dan  Crisis  Preparedness  and  Response  Centre  (CPRC) 
                            Kebangsaan; 
                   viii.    Bersiap  sedia  dengan  Rapid  Response  Team  (RRT)  dan  Rapid 
                            Assessment  Team  (RAT)  di  peringkat  daerah  yang  akan  diaktifkan 
                            sekiranya terdapat pemakluman mengenai kes yang disyaki 2019-nCoV 
                            daripada  hospital  merawat  –  bagi  menjalankan  aktiviti  pengesanan 
                            kontak di lapangan; dan 
                    ix.     Penggunaan personal protective equipment (PPE) bagi semua anggota 
                            kesihatan yang terlibat terus diberikan penekanan dan simpanan stok 
                            (stockpile) termasuklah ubat-ubatan bagi menghadapi kejadian wabak 
                            sentiasa dipastikan mencukupi untuk menampung keperluan di fasiliti 
                            kesihatan masing-masing. 
                             
                   Setakat  ini,  pihak  Crisis  Preparedness  and  Response  Centre  (CPRC) 
                   Kebangsaan telah  menerima  pelaporan untuk  empat  (4)  kes  yang  disyaki 
                   dijangkiti  2019-nCoV.  Sebaik  dikesan,  mereka  telah  dimasukkan  ke  wad 
                   pengasingan bagi membolehkan rawatan dan penyiasatan lanjut dijalankan. 
                   Ujian makmal yang dijalankan ke atas sampel milik tiga (3) orang pesakit 
                   pertama  didapati  negatif  bagi  jangkitan  2019-nCoV.  Merujuk  kepada  kes 
                   disyaki terbaru yang dimasukkan ke wad pengasingan di sebuah hospital di 
                   Sabah pada 22 Januari 2020, beliau berada dalam keadaan stabil. Sampel 
                   bagi  kes-kes  tersebut  telah  dihantar  ke  IMR  untuk  menjalani  ujian 
                   pengesanan dan pengesahan. Keputusan ujian bakal diperolehi dalam masa 
                   yang terdekat. 
                    
                                                                                                                                     3 
                      KKM mengambil kesempatan ini untuk menyarankan orang ramai yang 
                      ingin melawat ke Wuhan, China agar menangguhkan perjalanan mereka 
                      kecuali untuk urusan penting yang tidak boleh dielakkan. Begitu juga, 
                      orang  ramai  adalah  diingatkan  untuk  mengamalkan  langkah-langkah 
                      pencegahan berikut, khususnya kepada para pengembara semasa berada di 
                      Wuhan dan selepas pulang ke Malaysia: 
                       
                         i.      Selalu  mengamalkan tahap kebersihan diri yang tinggi seperti kerap 
                                 mencuci  tangan  dengan  menggunakan  air  dan  sabun  atau  bahan 
                                 pencuci tangan (hand sanitizer); 
                        ii.      Semasa dalam tempoh lawatan, sentiasa membawa bersama penutup 
                                 mulut dan hidung (mask) serta bahan pencuci tangan (hand sanitizer) 
                                 untuk digunakan apabila perlu; 
                        iii.     Semasa  dalam  tempoh  lawatan,  elakkan  dari  mengunjungi  tempat 
                                 tumpuan ramai dan bergaul rapat dengan mana-mana individu yang 
                                 bergejala;  
                       iv.       Semasa  dalam  tempoh  lawatan,  elakkan  dari  melawat  ke  ladang 
                                 haiwan, pasar yang menjual haiwan hidup, tempat sembelihan haiwan 
                                 atau menyentuh sebarang jenis haiwan; 
                        v.       Semasa  dalam  tempoh  lawatan,  elakkan  dari  memakan  sebarang 
                                 produk haiwan yang mentah / tidak dimasak dengan sempurna; 
                       vi.       Untuk segera mendapatkan rawatan perubatan sekiranya jatuh sakit 
                                 (iaitu  mengalami gejala jangkitan saluran pernafasan seperti demam, 
                                 batuk  mahupun  kesukaran  untuk  bernafas)  dalam  tempoh  14  hari 
                                 selepas  pulang  dari  lawatan  tersebut.  Begitu  juga,  maklumkan 
                                 mengenai sejarah perjalanan berkenaan kepada doktor yang merawat.  
                       
                      Adalah jelas bahawa bilangan kes yang dilaporkan dalam kejadian wabak ini 
                      semakin meningkat. Justeru, pada 22 Januari 2020 sesi pertama Mesyuarat 
                      International Health Regulations (IHR) Emergency Committee telah diadakan 
                      oleh pihak WHO bagi mengkaji sama ada kejadian tersebut memenuhi  status 
                                                                                                                                                          4 
                          Public  Health  Emergency  of  International  Concern  (PHEIC)  seperti  yang 
                          diperuntukkan  di  bawah  IHR  (2005). Sesi  mesyuarat  ini  akan  disambung 
                          semula pada 23 Januari 2020. Pihak WHO akan memaklumkan mengenai 
                          sebarang perkembangan berhubung situasi wabak 2019-nCoV dan saranan 
                          hasil daripada mesyuarat ini kepada negara-negara anggota. 
                           
                          Oleh  itu,  KKM  akan  terus  memantau situasi  kejadian  jangkitan  ini  melalui 
                          maklumat yang diperolehi daripada pihak WHO dan sebarang perkembangan 
                          mengenainya akan dimaklumkan dari semasa ke semasa. Begitu juga, KKM 
                          akan  memastikan  langkah  pencegahan  dan  kawalan  yang  sewajarnya 
                          dilaksanakan secara berterusan. 
                           
                           
                          DATUK DR. NOOR HISHAM BIN ABDULLAH 
                          KETUA PENGARAH KESIHATAN 
                          KEMENTERIAN KESIHATAN MALAYSIA 
                          23 JANUARI 2020 
                                                                                                                                                                                          5 
