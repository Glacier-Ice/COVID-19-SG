                                 
                       KENYATAAN AKHBAR 
                   KEMENTERIAN KESIHATAN MALAYSIA 
          
         SITUASI SEMASA JANGKITAN PENYAKIT CORONAVIRUS 2019 (COVID-19) 
                         DI MALAYSIA 
          
          
         Kementerian Kesihatan Malaysia (KKM) ingin memaklumkan dua (2) lagi kes telah 
         pulih sepenuhnya dan dibenarkan pulang ke rumah pada hari ini. Sementara itu 
         TIADA kes baharu yang dilaporkan. 
          
         Kedua-dua  kes  telah  dirawat  di  Hospital  Kuala  Lumpur,  Wilayah  Persekutuan 
         Kuala Lumpur dan Putrajaya iaitu; 
          
         i.  Kes ke-14, seorang wanita warganegara China berumur 37 tahun yang telah 
         disahkan positif COVID-19 pada 5 Februari 2020; dan 
          
         ii.  Kes ke-19, seorang wanita warganegara China berumur 38 tahun yang telah 
         disahkan positif COVID-19 pada 12 Februari 2020.  
          
         Ini menjadikan jumlah kumulatif kes COVID-19 yang telah pulih sepenuhnya dan 
         discaj sehingga hari ini adalah sebanyak 20 orang dengan dua (2) orang masih 
         dirawat di wad dan berada dalam keadaan stabil. 
          
         Sehingga 24 Januari 2020, jumlah kumulatif kes positif COVID-19 yang dilaporkan 
         di Malaysia KEKAL sebanyak 22 kes.  
          
         Sekian, terima kasih. 
          
          
         YB DATUK SERI DR. DZULKEFLY AHMAD 
         Menteri Kesihatan Malaysia 
         24 Februari 2020 
          
          
          
