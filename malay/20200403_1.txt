        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                            3 APRIL 2020 
        
       STATUS  TERKINI  KES  DISAHKAN  COVID-19  YANG  TELAH 
             
       PULIH
        
       Kementerian  Kesihatan  Malaysia  (KKM)  ingin  memaklumkan 
       bahawa terdapat 60  kes yang  telah  pulih  dan  dibenarkan  discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak  827  kes  (24.81  peratus  daripada  jumlah  keseluruhan 
       kes). 
        
       STATUS TERKINI KES COVID-19 DI MALAYSIA 
        
       Sehingga 3 April 2020 pukul 12:00 tengah hari, terdapat 217 kes 
       baharu yang  telah  dilaporkan.  Ini  menjadikan  jumlah  kes  positif 
       COVID-19 di Malaysia adalah sebanyak 3,333 kes. Daripada 217 
       kes ini, 58 adalah berkaitan dengan perhimpunan Seri Petaling.  
        
       Selain itu, 44 kes telah dimasukkan ke Hospital Canselor Tuanku 
       Muhriz  UKM yang merupakan salah satu hospital COVID-19, di 
       mana 41 kes adalah kes berkaitan madrasah tahfiz di Selangor. 
        
       Sehingga kini, seramai 108 kes positif COVID-19 sedang dirawat 
       di  Unit  Rawatan  Rapi  (ICU). Daripada  jumlah  tersebut,  54  kes 
       memerlukan bantuan pernafasan. 
        
                                                             
        
       Daripada maklumat terkini yang dilaporkan ke Crisis Preparedness 
       and Response Centre (CPRC) Kebangsaan, dukacita dimaklumkan 
       bahawa  sehingga  kini  terdapat  pertambahan tiga  (3)  lagi  kes 
       kematian  berkaitan  COVID-19.  Justeru,  jumlah  kumulatif  kes 
       kematian  COVID-19  di  Malaysia  adalah  sebanyak  53  kes  (1.59 
       peratus daripada jumlah keseluruhan kes): 
        
        •  Kes  kematian  ke-51  (kes  ke-2561)  merupakan  perempuan 
          warganegara  Malaysia  berumur  84  tahun  dan  mempunyai 
          latar  belakang  penyakit  jantung.  Beliau  telah  dirawat  di 
          Hospital Sungai Buloh pada 12 Mac 2020 dan kemudian ke 
          Institut  Jantung  Negara.  Beliau  disahkan  meninggal  dunia 
          pada 2 April 2020 jam 1.07 tengah hari. 
        
        •  Kes  kematian  ke-52  (kes  ke-2122)  merupakan  lelaki 
          warganegara Malaysia berumur 52 tahun. Beliau telah dirawat 
          di  Hospital  Tuanku  Jaafar,  Negeri  Sembilan  pada  18  Mac 
          2020 dan disahkan meninggal dunia pada 3 April 2020 jam 
          7.55 pagi. 
        
        •  Kes  kematian  ke-53  (kes  ke-2034)  merupakan  perempuan 
          warganegara  Malaysia  berumur  73  tahun  dan  mempunyai 
          latar belakang penyakit kencing manis, darah tinggi, penyakit 
          jantung dan penyakit buah pinggang. Beliau telah dirawat di 
          Hospital Raja Permaisuri Bainun, Perak pada 24 Mac 2020 
          dan disahkan meninggal dunia pada 3 April 2020 jam 9.30 
          pagi. 
        
       KKM mengucapkan takziah kepada ahli keluarga mereka. 
       ANGGOTA KESIHATAN DAN POTENSI JANGKITAN COVID-19 
       KKM ingin melahirkan penghargaan yang tidak terhingga kepada 
       semua  anggota  kesihatan  KKM,  swasta  dan  juga  badan  bukan 
       kerajaan  (NGO)  terutamanya  mereka  yang  berada  di  barisan 
                                                          
      
     hadapan, bertungkus lumus dalam menghadapi pandemik COVID-
     19 demi kepentingan Negara.  
     KKM ingin  memaklumkan  bahawa  sehingga  2  April  2020  pukul 
     12:00  tengah  hari,  dilaporkan  bahawa  terdapat  138  anggota 
     kesihatan KKM yang telah dikesan positif COVID-19. Berdasarkan 
     siasatan  setakat  ini,  TIADA  kes  yang  berpunca  daripada 
     pengendalian kes yang disahkan positif dari wad COVID-19 dan 
     unit rawatan rapi (ICU) di fasiliti KKM. 
     Daripada jumlah tersebut, punca-punca jangkitan adalah: 
       •  58  kes  (42  peratus)  berkaitan  dengan  majlis  perkahwinan 
        yang dihadiri oleh individu yang juga menghadiri perhimpunan 
        di Seri Petaling 
       •  14 kes (10.1 peratus) berkaitan dengan pesakit Severe Acute 
        Respiratory  Infection  (SARI)  dan  kes  bergejala  ringan  di 
        mana,  mereka  tidak  tahu  atau  tidak  memaklumkan  status 
        mereka.  Dua  (2)  kes  daripada  kumpulan  ini  tidak 
        memaklumkan yang mereka telah menghadiri perhimpunan di 
        Seri Petaling.  
       •  9  kes  (6.5  peratus)  dari  kontak  dengan  ahli  keluarga  yang 
        positif COVID-19 
       •  6 kes (4.3 peratus) dengan sejarah melawat ke luar Negara 
       •  4 kes (2.9 peratus) dari rakan yang positif COVID-19 
       •  3 kes (2.2 peratus) dari pendedahan semasa aktiviti saringan 
        di lapangan 
       •  2 kes (1.4 peratus) telah hadir perhimpunan di Seri Petaling 
       •  baki  kes  iaitu  42  kes  (30.4  peratus)  masih  dalam  siasatan 
        punca jangkitan.  
     Semua  anggota  kesihatan  dan  barisan  hadapan  (frontliners) 
     termasuk  pengamal  perubatan  swasta  dan  NGO, yang  merawat 
     pesakit perlu menggunakan penutup hidung dan mulut (facemask).  
                                               
          
         Anggota  kesihatan  juga  perlu  mengamalkan  langkah-langkah 
         pencegahan  seperti  yang  telah  disarankan  terutamanya  dalam 
         memastikan  tangan  sentiasa  bersih,  mengamalkan  penjarakan 
         sosial (social distancing) dan pemakaian alat pelindung diri (PPE) 
         mengikut  keperluan,  terutama  ketika  melaksanakan  prosedur 
         klinikal. 
         KKM  juga  menyeru  supaya  orang  ramai  yang  datang  untuk 
         mendapatkan rawatan memberi maklumat secara jujur mengenai 
         sejarah  kontak  rapat  kes  positif  COVID-19,  kehadiran  ke  mana-
         mana perhimpunan dan sejarah perjalanan ke luar Negara.   
          
         Bagi anggota kesihatan dan barisan hadapan fr( ontliners), adalah 
         amat penting untuk anda menjaga kesihatan fizikal dan mental 
            •  Ambil masa untuk berehat antara tugasan  
            •  Pastikan anda makan secara sihat  
            •  Jangan bersendirian, kongsilah perasaan dan emosi dengan 
               seseorang yang anda percaya 
            •  Saling   memberi  kata-kata        perangsang     dan    sokong-
               menyokong di antara rakan sekerja 
            •  Berinteraksilah dengan ahli keluarga 
            •  Dapatkan bantuan sokongan psikososial bila perlu 
          
         KKM  amat  menghargai  ahli  keluarga  anggota  kesihatan  dan 
         barisan hadapan (frontliners) atas sokongan yang diberikan kepada 
         mereka.  
          
         NASIHAT KESIHATAN BERKAITAN COVID-19 
          
         Seperti yang termaklum, setakat 3 April 2020, terdapat sebanyak 
         827 pesakit  positif  COVID-19  yang  telah  pulih  sepenuhnya  dan 
         didiscaj dari wad.  
         Mengambil iltizam dan semangat juang yang ditunjukkan mereka 
         dalam proses untuk sembuh daripada jangkitan COVID-19, KKM 
                                                                                  
       
      berharap  ini  akan  memberi  harapan  kepada  pesakit-pesakit  lain 
      serta  masyarakat  untuk  kekal  optimis  dalam  pada  Negara 
      menghadapi pandemik COVID-19. Masyarakat pula diseru untuk 
      mengelak  dari  mewujudkan  stigma  terhadap  mereka.  malah 
      memberi sokongan moral kepada mereka yang terlibat. 
      KKM akan terus memantau perkembangan kejadian jangkitan ini 
      melalui segala maklumat yang diperolehi dan akan dimaklumkan 
      kepada rakyat dari semasa ke semasa. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      3 April 2020 @ 5.00 petang 
                      
                                                         
        
                                                            
                                                 LAMPIRAN 1 
                                  
        BILANGAN KES COVID-19 MENGIKUT NEGERI DI MALAYSIA 
           (SEHINGGA 3 APRIL 2020, JAM 12:00 TENGAH HARI) 
        
                                              BILANGAN 
                 NEGERI           BILANGAN       KES 
                                     KES      KUMULATIF 
                                   BAHARU 
        PERLIS                        0           12 
        KEDAH                         1           81 
        PULAU PINANG                  0           98 
        PERAK                         5          205 
        SELANGOR                      63         863 
        NEGERI SEMBILAN               4          211 
        MELAKA                        3           73 
        JOHOR                         21         416 
        PAHANG                        13         127 
        TERENGGANU                    18          68 
        KELANTAN                      0          137 
        SABAH                         5          215 
        SARAWAK                       28         239 
        W.P. KUALA LUMPUR             55         543 
        W.P. PUTRAJAYA                1           35 
        W.P. LABUAN                   0           10 
          JUMLAH KESELURUHAN         217         3,333 
        
          
          
          
                                                            
        
                                                            
