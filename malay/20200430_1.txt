        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                           30 APRIL 2020 
        
       STATUS  TERKINI  KES  DISAHKAN  COVID-19  YANG  TELAH 
       PULIH 
       Kementerian  Kesihatan  Malaysia  (KKM)  ingin  memaklumkan 
       bahawa terdapat 84 kes yang telah pulih dan dibenarkan discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 4,171  kes  (69.5  peratus  daripada  jumlah  keseluruhan 
       kes). 
        
       STATUS TERKINI KES COVID-19 DI MALAYSIA 
       Sehingga 30 April 2020 pukul 12:00 tengah hari, terdapat 57 kes 
       baharu  yang  telah  dilaporkan.  Ini  menjadikan  jumlah  kes  positif 
       COVID-19  di  Malaysia  adalah  sebanyak  6,002  kes.  Oleh  itu, 
       jumlah  kes  aktif  dengan  kebolehjangkitan  COVID-19  adalah 
       1,729 kes. Mereka telah diasingkan dan diberi rawatan. 
       Ingin  dimaklumkan  bahawa  daripada  57  kes  baharu  yang 
       dilaporkan hari ini, 25 kes adalah kes import. Ini bermakna, kes 
       penularan tempatan (local transmission) adalah 32 kes sahaja.  
       Sehingga kini, seramai 36 kes positif COVID-19 sedang dirawat 
       di  Unit  Rawatan  Rapi  (ICU). Daripada  jumlah  tersebut,  14  kes 
       memerlukan bantuan pernafasan.  
        
                                                             
       
      Daripada maklumat terkini yang dilaporkan ke Crisis Preparedness 
      and Response Centre (CPRC) Kebangsaan, dukacita dimaklumkan 
      bahawa terdapat pertambahan dua (2) lagi kes kematian berkaitan 
      COVID-19. Justeru, jumlah kumulatif kes kematian COVID-19 di 
      Malaysia adalah sebanyak 102 kes (1.7 peratus daripada jumlah 
      keseluruhan kes): 
      •  Kes  kematian  ke-101  (kes  ke-4657)  merupakan  lelaki 
        warganegara Malaysia berumur 64 tahun dan mempunyai latar 
        belakang  penyakit  barah  darah.  Beliau  mempunyai  sejarah 
        kontak rapat dengan kes positif COVID-19 daripada kluster PUI 
        Bali (iaitu kes ke-4476). Beliau telah dirawat di Hospital Tengku 
        Ampuan  Afzan,  Pahang  pada  12  April  2020  dan  disahkan 
        meninggal dunia pada 29 April 2020 jam 4.14 petang. 
         
      •  Kes  kematian  ke-102  (kes  ke-5282)  merupakan  lelaki 
        warganegara Malaysia berumur 72 tahun dan mempunyai latar 
        belakang penyakit darah tinggi. Beliau telah dirawat di Hospital 
        Umum Sarawak pada 16 April 2020 dan disahkan meninggal 
        dunia pada 30 April 2020 jam 12.55 tengah hari .
       
      KKM mengucapkan takziah kepada ahli keluarga mereka. 
       
      STATUS    TERKINI   KESIAPSAGAAN    DAN    RESPON 
      MEMBENDUNG COVID-19 DI NEGERI SARAWAK 
       
      Adalah  dimaklumkan  bahawa  sehingga  kini  negeri  Sarawak 
      mempunyai 18 buah hospital saringan COVID-19. Ini merupakan 
      peningkatan sebanyak 72 peratus berbanding 5 buah hospital pada 
      fasa  gelombang  pertama  wabak  COVID-19.  Terdapat  4  buah 
      hospital yang telah dikenalpasti sebagai pusat rawatan COVID-19 
      (iaitu Hospital Umum Sarawak, Hospital Miri, Hospital Bintulu dan 
      Hospital Sibu) dengan jumlah 736 katil yang dikhaskan bagi kes 
      COVID-19. Hospital-hospital ini dilengkapi dengan 63 katil rawatan 
      kritikal dengan 112 mesin bantuan pernafasan (ventilator).  
                                                         
        
       Selain daripada itu, terdapat 5 buah fasiliti yang telah dikenalpasti 
       sebagai pusat kuarantin dan rawatan risiko rendah dengan kapasiti 
       901 buah katil.  
       Kini terdapat empat (4) buah makmal yang boleh menjalankan ujian 
       pengesahan COVID-19 iaitu di Hospital Umum Sarawak, Hospital 
       Sibu,  Hospital  Miri,  dan  Universiti  Malaysia  Sarawak  (UNIMAS). 
       Secara  keseluruhannya,  jumlah  ujian  pengesahan  yang  dapat 
       dijalankan di empat (4) makmal ini adalah 898 ujian, dan ini akan 
       dipertingkatkan  ke  1,040  ujian  sehari. Hospital  Umum  Sarawak 
       bakal mendapat sebuah mesin Lab Turbo yang dijangka beroperasi 
       pada awal Mei 2020 (dengan kapasiti 200 ujian sehari). Hospital 
       Bintulu pula dijangka menjalankan ujian mulai pertengahan bulan 
       Mei (dengan kapasiti 30-40 ujian sehari). 
       Sekiranya  ada  keperluan,  KKM  akan  menghantar  sampel  ke 
       makmal  hospital  di  Semenanjung  Malaysia  atau  ke  makmal-
       makmal  swasta  sebagai  salah  satu  perancangan  peningkatan 
       kapasiti makmal jangka masa pendek. 
        
       STATUS TERKINI KLUSTER-KLUSTER COVID-19 DI NEGERI 
       SARAWAK 
       Sehingga 30 April 2020, jam 12 tengah hari terdapat sebanyak tiga 
       (3) kluster yang telah dikenalpasti di Negeri Sarawak iaitu: 
        1. Kluster persidangan keagamaan di sebuah Gereja di Kuching, 
          Sarawak  yang  hari  ini  mencatat  satu  (1)  kes  baharu, 
          menjadikan jumlah kes positif COVID-19 kluster ini adalah 176 
          kes. Daripada jumlah kes positif COVID-19 tersebut: 
           
            o  86 kes discaj yang telah pulih sepenuhnya; 
            o  85 kes sedang dirawat di wad biasa di hospital; 
            o  dua (2) kes di Unit Rawatan Rapi (ICU); 
            o  tiga (3) kes kematian (iaitu kes ke-358, kes ke-2471 dan 
              kes ke-2864). 
               
        2. Kluster  Person  Under  Investigations  (PUI)  Itali  tiada  kes 
          baharu yang dilaporkan hari ini, menjadikan jumlah kes positif 
                                                          
       
          COVID-19 kluster ini kekal 63 kes. Daripada jumlah kes positif 
          COVID-19 tersebut: 
           
            o  26 kes discaj yang telah pulih sepenuhnya; 
            o  31 kes sedang dirawat di wad biasa di hospital; 
            o  satu (1) kes kritikal di Unit Rawatan Rapi (ICU); 
            o  lima (5) kes kematian (iaitu kes ke-1031, kes ke-1032, 
              kes ke-1006, kes ke-2850 dan kes ke-2210). 
               
               
        3. Kluster  Hospital  Umum  Sarawak  (HUS)  yang  melibatkan 
          anggota kesihatan HUS. Pada hari ini, terdapat dua (2) kes 
          baharu,  menjadikan  jumlah  kes  positif  COVID-19  kluster  ini 
          sebanyak  56  kes.  Daripada  jumlah  kes  positif  COVID-19 
          tersebut: 
           
            o  35 kes discaj yang telah pulih sepenuhnya; 
            o  21 kes sedang dirawat di hospital. 
               
               
      STATUS TERKINI COVID-19 DI HOSPITAL UMUM SARAWAK 
      (HUS) 
      Kebanyakan kes daripada kluster di HUS ini adalah berkait rapat 
      dengan  kluster  terbesar  di  Kuching,  iaitu  kluster  persidangan 
      keagamaan  di  sebuah  Gereja  (iaitu  29  kes  atau  51.8  peratus). 
      Berdasarkan  siasatan  setakat  ini,  TIADA  kes  yang  berpunca 
      daripada pengendalian kes yang disahkan positif dari wad COVID-
      19 dan unit rawatan rapi (ICU) di hospital tersebut. 
      Sehingga 29 April 2020, seramai 2,003 orang kontak rapat telah 
      dikenalpasti susulan aktiviti pengesanan kontak rapat secara aktif 
      (active case detection) yang dijalankan oleh KKM. Didapati 1,950 
      anggota kesihatan adalah negatif ujian pengesanan COVID-19.  
      Susulan penularan jangkitan COVID-19 ini, langkah pengekangan 
      dan pembendungan yang ketatse  dang dijalankan, termasuk: 
        •  Proses nyahcemar di semua kawasan yang berkaitan; 
                                                         
        
         •  Aktiviti  mobilisasi  anggota  dari  hospital  dan  klinik  kesihatan 
          berdekatan; 
         •  Amalan  jarak  sosial  selamat  (social  distancing),  pemakaian 
          kelengkapan pelindung diri (PPE) mengikut keperluan serta 
          pemantauan yang ketat di semua kawasan umum; 
         •  Penjagaan  pesakit  yang  rendah  imun  telah  dipindahkan  ke 
          fasiliti berdekatan; 
         •  Pengaturan tempat kediaman anggota kesihatan  
         •  Saringan menyeluruh secara berkala di semua lokasi berisiko 
          tinggi dalam hospital  
       Semua  anggota  kesihatan  yang  terbabit  akan  menjalani  ujian 
       saringan  mengikut  garis  panduan  yang  ditetapkan.  KKM  telah 
       memulakan aktiviti perkhidmatan kesihatan mental dan sokongan 
       psikososial  (MHPSS)  di  semua  fasiliti  kesihatan  KKM  termasuk 
       aktiviti  bantuan  awal  psikologi  (Psychological  First  Aid)  secara 
       individu dan berkumpulan. Sokongan emosi dan kaunseling kepada 
       anggota-anggota  kesihatan  turut  diberikan  melalui  perkhidmatan 
       atas talian yang telah diwujudkan di peringkat hospital dan negeri . 
       Langkah-langkah pembendungan secara aktif ini telah diambil bagi 
       memastikan kelangsungan perkhidmatan di HUS adalah terjamin. 
       Sehingga kini, perkhidmatan-perkhidmatan kritikal di HUS adalah 
       berjalan  seperti  biasa  dan  KKM  sememangnya  memantau  rapi 
       perkara ini. 
        
       NASIHAT KESIHATAN BERKAITAN COVID-19 
       KKM  akan  memantau  kejadian  jangkitan  ini  dan  orang  ramai 
       dinasihatkan untuk terus duduk di rumah (stay at home). Sentiasa 
       mengamalkan kebersihan diri yang tinggi seperti kerap membasuh 
       tangan dan mengamalkan jarak sosial selamat (sosial distancing) 
       iaitu sekurang-kurangnya 1 meter di antara satu sama lain. Orang 
       awam dipohon untuk memainkan peranan masing-masing dalam 
       menangani kejadian COVID-19 di Malaysia. 
        
        
                                                          
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      30 April 2020 @ 4.30 petang          
                                                         
        
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
          (SEHINGGA 30 APRIL 2020, JAM 12:00 TENGAH HARI) 
        
                                  BILANGAN    BILANGAN 
                 NEGERI              KES         KES 
                                  BAHARU *    KUMULATIF 
        PERLIS                        0           18 
        KEDAH                         0           95 
        PULAU PINANG                  0          121 
        PERAK                         0          253 
        SELANGOR                    27 (13)      1,431 
        NEGERI SEMBILAN               5          513 
        MELAKA                       5 (2)       198 
        JOHOR                        3 (3)       663 
        PAHANG                        1          294 
        TERENGGANU                    0          110 
        KELANTAN                      0          155 
        SABAH                         0          315 
        SARAWAK                       5          507 
        W.P. KUALA LUMPUR           10 (7)       1,232 
        W.P. PUTRAJAYA                1           81 
        W.P. LABUAN                   0           16 
          JUMLAH KESELURUHAN        57 (25)      6,002 
        
       *(    ) adalah merujuk kepada kes-kes import  
        
                                                            
