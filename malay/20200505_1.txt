        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                             5 MEI 2020 
        
       STATUS  TERKINI  KES  DISAHKAN  COVID-19  YANG  TELAH 
       PULIH 
       Kementerian  Kesihatan  Malaysia  (KKM)  ingin  memaklumkan 
       bahawa terdapat 83 kes yang telah pulih dan dibenarkan discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 4,567 kes (71.55 peratus daripada jumlah keseluruhan 
       kes). 
        
       STATUS TERKINI KES COVID-19 DI MALAYSIA 
       Sehingga 5 Mei 2020 pukul 12:00 tengah hari, terdapat 30 kes 
       baharu  yang  telah  dilaporkan.  Ini  menjadikan  jumlah  kes  positif 
       COVID-19  di  Malaysia  adalah  sebanyak  6,383  kes.  Oleh  itu, 
       jumlah  kes  aktif  dengan  kebolehjangkitan  COVID-19  adalah 
       1,710 kes. Mereka telah diasingkan dan diberi rawatan. 
       Ingin  dimaklumkan  bahawa  daripada  30  kes  baharu  yang 
       dilaporkan hari ini, tiada kes import dilaporkan. Ini bermakna, kes 
       penularan  tempatan  adalah  sebanyak  30  kes,  di  mana 
       sebanyak 21 kes telah dikesan dari kluster dan lokaliti di bawah 
       Perintah Kawalan Pergerakan Diperketatkan (PKPD). 
       Sehingga kini, seramai 24 kes positif COVID-19 sedang dirawat 
       di  Unit  Rawatan  Rapi  (ICU). Daripada  jumlah  tersebut,  8  kes 
       memerlukan bantuan pernafasan.  
                                                             
       
      Daripada maklumat terkini yang dilaporkan ke Crisis Preparedness 
      and Response Centre (CPRC) Kebangsaan, dukacita dimaklumkan 
      bahawa terdapat pertambahan satu (1) lagi kes kematian berkaitan 
      COVID-19. Justeru, jumlah kumulatif kes kematian COVID-19 di 
      Malaysia adalah sebanyak 106 kes (1.66 peratus daripada jumlah 
      keseluruhan kes): 
        •  Kes  kematian  ke-106  (kes  ke-830)  merupakan  lelaki 
          warganegara  Malaysia  berumur  47  tahun.  Beliau  telah 
          dimasukkan ke sebuah hospital swasta mulai 15 Mac 2020 
          dan kemudiannya dipindahkan ke Hospital Sungai Buloh pada 
          16  Mac  2020  setelah  disahkan  positif  COVID-19.  Beliau 
          disahkan meninggal dunia pada 5 Mei 2020 jam 2.10 pagi .
           
      SITUASI  TERKINI  KLUSTER  PASAR  BORONG  KUALA 
      LUMPUR 
      Seperti  yang  diumumkan  oleh  Yang  Berhormat  Menteri  Kanan 
      (Kluster  Keselamatan)  pada  4  Mei  2020,  Perintah  Kawalan 
      Pergerakan  Diperketatkan  (PKPD)  di  beberapa  lokaliti  di  Pusat 
      Bandar Utara dan di sekitar Pasar Borong Kuala Lumpur (PBKL) 
      telah ditamatkan mulai 4 Mei 2020. Namun begitu, Parcel C, D, E1, 
      E2,  E3  dan  F  di  Pusat  Bandar  Utara  telah  dilanjutkan  tempoh 
      PKPD sehingga 12 Mei 2020.   
      Sehingga 5 Mei 2020 jam 12 tengah hari, sebanyak 180 jumlah kes 
      positif  COVID-19 yang melibatkan kluster ini telah dilaporkan, di 
      mana 100 kes adalah di dalam kawasan PKPD dan 80 kes telah 
      dikesan di luar kawasan PKPD. Jumlah keseluruhan ini termasuk 
      peniaga  dan  bukan  peniaga  seperti  ahli  keluarga  peniaga, 
      pengunjung dan yang orang yang mempunyai kontak rapat dengan 
      kluster ini. Terdapat satu kes kematian dalam kluster ini, iaitu kes 
      ke-5252. 
      Kluster Pasar Borong Kuala Lumpur ini didapati berkaitan dengan 
      kluster Perhimpunan di Seri Petaling, di mana kes indeks (iaitu kes 
      ke-3039)  bagi  kluster  ini  adalah  salah  seorang  peserta 
      perhimpunan tersebut.  
       
                                                       
         
        Daripada  80  kes  dikesan  di  luar  kawasan  PKPD  Pasar  Borong 
        Kuala Lumpur, 29 kes telah dikesan melalui saringan yang telah 
        dijalankan di 4 buah pasar awam iaitu di: 
        1. Pasar Besar Seremban, Negeri Sembilan: 
           •  Bilangan yang disaring: 75 orang; 
           •  Kes positif COVID-19: tiga (3) kes; 
           •  Kes negatif COVID-19: 71 kes; 
           •  Masih menunggu keputusan: satu (1) kes. 
              
        2. Pasar Besar Bahau, Negeri Sembilan: 
           •  Bilangan yang disaring: 182 orang; 
           •  Kes positif COVID-19: dua (2) kes; 
           •  Kes negatif COVID-19: 17 kes; 
           •  Masih menunggu keputusan: dua (2) kes. 
              
        3. Pasar Besar Jalan Othman, Petaling Jaya, Selangor: 
           •  Bilangan yang disaring: 545 orang; 
           •  Kes positif COVID-19: 23 kes; 
           •  Kes negatif COVID-19: 522 kes; 
              
        4. Pasar Taman Megah, Petaling Jaya, Selangor: 
           •  Bilangan yang disaring: 142 orang; 
           •  Kes positif COVID-19: 1 kes; 
           •  Kes negatif COVID-19: 141 kes. 
              
        Susulan penularan jangkitan COVID-19 ini, beberapa tindakan dan 
        langkah-langkah pencegahan telah diambil, termasuk: 
           •  Peniaga  atau  pemborong  yang  yang  ingin  berniaga  atau 
             masuk ke premis Pasar Borong Kuala Lumpur dikehendaki 
             menjalankan  ujian  dan  mengemukakan  keputusan  ujian 
             saringan COVID-19; 
           •  KKM  dengan  bantuan  agensi-agensi  berkaitan  telah 
             mengenalpasti  beberapa  pasar  harian  yang  berkaitan  atau 
             mempunyai peniaga yang banyak berurusan dengan PBKL. 
             Pejabat   Kesihatan  Daerah  telah  dimaklumkan  untuk 
             menjalankan penilaian risiko jangkitan COVID-19 ke atas para 
             peniaga yang telah ke pasar-pasar tersebut; 
                                                                           
        
         •  Menjalankan  saringan  gejala  ke  atas  para  peniaga  dan 
          mengambil ujian pengesanan (rRT-PCR) kepada mereka yang 
          mempunyai gejala jangkitan saluran pernafasan; 
         •  Bagi mereka yang tidak bergejala dan tiada sampel diambil, 
          mereka perlu memantau kesihatan diri dengan menggunakan 
          Home Assessment Tool dan segera memaklumkan Pejabat 
          Kesihatan Daerah berhampiran sekiranya mempunyai gejala. 
        
       NASIHAT KESIHATAN BERKAITAN COVID-19 
        
       Semua  majikan  dan  warga  pekerja  adalah  dinasihatkan  untuk 
       membiasakan dan mempraktikkan norma baharu dalam kehidupan 
       dan  cara  kerja  bagi  memastikan  penularan  jangkitan  COVID-19 
       dapat terus dibendung. Ini adalah amat penting sekali, agar semua 
       usaha  yang  telah  dijalankan  selama  ini  dalam  memutuskan 
       rantaian jangkitan COVID-19 adalah berterusan berkesan. 
       Susulan penguatkuasaan Perintah Kawalan Pergerakan Bersyarat 
       (PKPB), para peniaga, pengusaha dan majikan perlu patuh kepada 
       syarat-syarat  dan  Standard  Operating  Procedure  (SOP)  yang 
       ditetapkan  oleh  pihak  berkuasa  berdasarkan  sektor  masing-
       masing. 
        
       KKM  memohon  kerjasama  daripada  rakyat  Malaysia  dalam 
       memerangi  wabak  COVID-19.  Orang  ramai  boleh  menunaikan 
       tanggungjawab masing-masing dengan: 
        
         1. Patuh kepada PKPB; 
         2. Mengamalkan tahap kebersihan yang optimum pada setiap 
          masa, seperti kerap mencuci tangan dengan menggunakan air 
          dan sabun; 
         3. Mengamalkan  jarak  sosial  selamat  (social  distancing) 
          sekurang-kurangnya 1 meter dari orang lain; 
         4. Mengamalkan  norma-norma  baharu  dalam  kehidupan 
          seharian. 
        
                                                          
       
      KKM akan terus memantau perkembangan kejadian jangkitan ini 
      melalui segala maklumat yang diperolehi dan akan dimaklumkan 
      kepada rakyat dari semasa ke semasa. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      5 Mei 2020 @ 4.30 petang            
                                                         
        
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
            (SEHINGGA 5 MEI 2020, JAM 12:00 TENGAH HARI) 
        
                                  BILANGAN    BILANGAN 
                NEGERI          KES BAHARU       KES 
                                     *(   )   KUMULATIF 
                                                     
        PERLIS                        0           18
                                                     
        KEDAH                         0           95
                                                     
        PULAU PINANG                  0          121
                                                     
        PERAK                         0          253
        SELANGOR                      5          1,555 
                                                     
        NEGERI SEMBILAN               0          598
        MELAKA                        0          207 
        JOHOR                         0          667 
                                                     
        PAHANG                        0          305
                                                     
        TERENGGANU                    0          110
                                                     
        KELANTAN                      0          155
        SABAH                         0          316 
        SARAWAK                       2          525 
                                                      
        W.P. KUALA LUMPUR            23          1,356
        W.P. PUTRAJAYA                0           86 
                                                     
        W.P. LABUAN                   0           16
         JUMLAH KESELURUHAN          30          6,383 
        
       *(   ) adalah merujuk kepada kes-kes import  
        
        
                                                            
