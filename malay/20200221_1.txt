                                                                          AGENSI PENGURUSAN BENCANA NEGARA 
                                                                          JABATAN PERDANA MENTERI 
                                                                               
                                                                          Aras 7, Blok D5, Kompleks D                                                                                                                       Tel           : 03-8870 4891 
                                                                          Pusat Pentadbiran Kerajaan Persekutuan                                                                                                            Faks  : 03-8870 4848 
                                                                          62502 Putrajaya, MALAYSIA 
                               
                                                                                                                                                           
                                                                                                                            KENYATAAN MEDIA 
                                                                                                                                                           
                                                                                        MESYUARAT KHAS HIGH LEVEL COMMITTEE 
                                                                     JAWATANKUASA PENGURUSAN BENCANA PUSAT (JPBP) 
                                                     BERHUBUNG KLUSTER PENYAKIT NOVEL CORONAVIRUS (COVID-19) 
                                                                                                                   BILANGAN 5 TAHUN 2020 
                                        
                                        
                                      21 Februari 2020, pagi ini saya telah mempengerusikan Mesyuarat Khas High 
                                      Level  Committee  (HLC)  berhubung  kluster  penyakit  Covid-19  untuk 
                                      mendapatkan laporan status semasa daripada Kementerian, Jabatan dan Agensi 
                                      berkaitan yang menguruskan isu ini. 
                                        
                                      Mesyuarat  hari  ini  turut  dihadiri  YB  Menteri  Luar  Negeri,  Ketua-Ketua 
                                      Setiausaha, Setiausaha Kerajaan Negeri atau wakil, Ketua-ketua Pengarah dan 
                                      wakil-wakil agensi berkaitan. 
                                        
                                        
                                      STATUS SEMASA 
                                       
                                               o  Menurut Kementerian Kesihatan Malaysia (KKM) sehingga 8  pagi  ini, 
                                                        dilaporkan terdapat 75,641 kes di seluruh dunia dengan 2,122 kematian. 
                                                         
                                               o  Tiada kes baru positif COVID-19 dilaporkan hari ini, 21 Februari 2020. 
                                                        Jumlah kumulatif kes COVID-19 yang dilaporkan sehingga hari ini KEKAL 
                                                        sebanyak  22  kes  dengan  hanya  lima  (5)  kes  masih  dirawat  di  wad, 
                                                        manakala bilangan kes yang telah discaj daripada wad adalah tujuh belas 
                                                        (17).  
                                                         
                                               o  Daripada lima (5) kes yang masih dirawat itu: Tiga (3) orang di Hospital 
                                                        Kuala Lumpur (HKL); Seorang (1) di Hospital Sultanah Bahiyah, Kedah; 
                                                        Seorang (1) di Hospital Sungai Buloh. 
                                                         
                                               o  Malaysia masih berada pada fasa early containment – tiada penularan 
                                                        meluas antara satu individu kepada individu yang lain (H2H transmission), 
                                                        tiada  kes  sporadik  dikesan  dalam  komuniti,  tiada  kes  kematian 
                                                        direkodkan,  masih  mampu  untuk  ditangani  dengan  kapasiti  dan 
                                                        keupayaan sedia ada. 
                                       
                                                                                                                                                        . 
        
        
           
        o  KPM  telah  menubuhkan  satu  Jawatankuasa  Pengurusan  Kluster 
          Coronavirus DISEASE 19 (Covid-19) dan bilik gerakan Jawatankuasa ini 
          telah mula beroperasi bertempat di Bahagian Education Malaysia (BEM) 
          di Jabatan Pendidikan Tinggi (JPT). 
         
        o  Semua 20 Institusi Pendidikan Tinggi Awam (IPTA) telah membangunkan 
          Standard Operating Procedure (SOP) bagi menangani penularan Covid-19 
          manakala 17 Institusi Pendidikan Tinggi Swasta dilaporkan mempunyai 
          SOP termasuk Xiamen Universiti Malaysia yang mempunyai ramai pelajar 
          dari China. 
           
        o  Sehingga  hari  ini  semua  pelajar  yang  pulang  dari  China  telah  melalui 
          saringan kesihatan dan semua didapati negatif Covid-19. 
         
        o  Education  Malaysia  Beijing  (EMB)  dengan  kerjasama  persatuan-
          persatuan  pelajar  Malaysia  di  China  telah  membangunkan  Covid-19 
          Overseas Students Management Dashboard bagi membantu pemantauan 
          keberadaan pelajar Malaysia yang sedang menuntut di China. 
         
        o  BEM  dengan  kerjasama  Majlis  Kesihatan  Universiti  Awam  Malaysia 
          (MAKESUM) dan KKM telah membangunkan The Preparatory Plan To 
          Prevent Transmission of The Covid-19 For Malaysian Institutes of Higher 
          Learning 
           
        o  Kementerian Luar Negeri (KLN) dan Agensi Pengurusan Bencana Negara 
          (NADMA) melalui pesawat Air Asia sedang mengurus untuk membawa 
          pulang sekitar 75 orang warganegara Malaysia dan pasangan/anak dari 
          Wuhan. Tarikh penerbangan dijadual pada 25 Februari ini. 
           
        o  Misi HADR-Wuhan ke-2 ini akan diuruskan sama seperti misi pertama 
          yang mana sebaik tiba di KLIA semua akan melalui saringan kesihatan di 
          Air  Disaster  Unit  (ADU)  sebelum  dihantar  ke  Akedemi  Kepimpinan 
          Pengajian Tinggi (AKEPT) untuk proses pemantauan selama 14 hari. 
        
        
        
        
        
        
        
                         2 
        
        
        
       KEPUTUSAN 
        
       Berdasarkan  pembentangan-pembentangan  Kementerian  dan  Agensi-agensi 
       hari ini, mesyuarat telah bersetuju untuk mengambil tindakan-tindakan seperti 
       berikut: 
        
        1.  Pelajar warganegara China perlu melalui saringan kesihatan kecuali telah 
          tiba lebih 14 hari di Malaysia. BEM telah dan akan terus melaksanakan 
          Saringan Kesihatan berdasarkan SOP yang telah dipersetujui pihak KKM 
          dan KPM. 
           
        2.  Memperketatkan proses saringan rakyat Malaysia yang melawat/pulang 
          dari China, selain saringan kesihatan secara thermal scanner, saringan 
          kesihatan swab test akan turut dilakukan. Individu yang didapati positif 
          Covid-19 akan terus dibawa ke hospital. Sekiranya negatif mereka akan 
          dibenarkan  pulang  untuk  menjalani  Home  Surveillance  menurut  garis 
          panduan yang telah ditetapkan KKM. 
           
        3.  Saringan pintu masuk sempadan Johor – Singapura akan diperketatkan. 
          KKM juga akan membincangkan kaedah kawalan pemantauan dan kaedah 
          screening  di  sempadan  (entry  dan  exit)  dalam  forum  Bilateral  Joint-
          Working Group Committee bersama Kerajaan Singapura pada 25 Februari 
          2020 
           
           
        4.  Memandangkan kapal-kapal persiaran telah disekat daripada berlabuh di 
          Malaysia, Kerajaan sedang berusaha untuk membantu kira-kira 100 krew 
          warga Malaysia yang sedang berada di atas kapal persiaran WorldDream 
          di perairan Malaysia. Mereka akan melalui saringan kesihatan dan swab 
          test sebelum dibenarkan pulang. 
           
        5.  Bagi  memastikan  kecukupan  keperluan  topeng  muka,  KPDNHEP  akan 
          menyelaras  pembekalan  topeng  muka  daripada  pengeluar  dan 
          mengehadkan eksport keluar  topeng  muka.  NADMA  akan  membantu 
          penyaluran  topeng  muka  tersebut  kepada  petugas  agensi  barisan 
          hadapan.  
           
           
           
           
                         3 
        
                  
                  
                 NASIHAT BAGI MEREKA YANG MEMPUNYAI SIMPTOM (BATUK/ SELSEMA/ 
                 SESAK NAFAS)  
                  
                     •   Sentiasa  pakai  topeng  muka.  Jika  tidak  memakai  topeng  muka,  tutup 
                         mulut  dan  hidung  anda  menggunakan  tisu  apabila  batuk  dan  bersin. 
                         Buang  tisu  yang  telah  digunakan  ke  dalam  tong  sampah  dan  CUCI 
                         TANGAN serta merta dengan sabun atau hand sanitiser. 
                          
                     •   Anda  juga  hendaklah  hadkan  jarak  anda  dengan  mereka  yang  sihat 
                         sekurang-kurangnya 1 meter. 
                  
                  
                 Dato' Seri Dr Wan Azizah Dr Wan Ismail 
                 Timbalan Perdana Menteri Malaysia, 
                 21 Februari 2020 
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                  
                 Maklumat Tambahan 
                  
                 Kabinet  ada  berbincang  berkaitan  sekatan  kemasukan  pelancong-pelancong 
                 dari China tetapi buat masa ini masih ada beberapa perkara yang sedang diteliti 
                 sebelum ianya dapat dilaksanakan. 
                          
                  
                                                                   4 
                  
