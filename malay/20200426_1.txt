        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                           26 APRIL 2020 
        
        
       STATUS  TERKINI  KES  DISAHKAN  COVID-19  YANG  TELAH 
             
       PULIH
        
       Kementerian  Kesihatan  Malaysia  (KKM)  ingin  memaklumkan 
       bahawa terdapat 100 kes yang telah pulih dan dibenarkan discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 3,862 kes (66.8 peratus daripada jumlah keseluruhan 
       kes). Justeru, bilangan kes yang didiscaj hari ini adalah lebih dua 
       kali ganda bilangan kes baru yang dilaporkan. 
        
        
       STATUS TERKINI KES COVID-19 DI MALAYSIA 
        
       Sehingga 26 April 2020 pukul 12:00 tengah hari, terdapat 38 kes 
       baharu yang  telah  dilaporkan.  Ini  menjadikan  jumlah  kes  positif 
       COVID-19 di Malaysia adalah sebanyak 5,780 kes. Oleh itu, jumlah 
       kes  aktif  dengan  kebolehjangkitan  COVID-19  adalah 1,820  kes. 
       Mereka telah diasingkan dan diberi rawatan. 
        
       Sehingga kini, seramai 36 kes positif COVID-19 sedang dirawat 
       di  Unit  Rawatan  Rapi  (ICU). Daripada  jumlah  tersebut,  15  kes 
       memerlukan bantuan pernafasan. 
                                                             
       
       
      Daripada maklumat terkini yang dilaporkan ke Crisis Preparedness 
      and Response Centre (CPRC) Kebangsaan, dimaklumkan bahawa 
      tiada  pertambahan  kes  kematian  berkaitan  COVID-19  hari  ini. 
      Justeru,  jumlah  kumulatif  kes  kematian  COVID-19  di  Malaysia 
      adalah  kekal  sebanyak  98  kes  (1.70  peratus  daripada  jumlah 
      keseluruhan kes). 
       
      STATUS  TERKINI  AKTIVITI  PENDEKATAN  TERTUMPU 
      (TARGETED APPROACH) 
      Seperti  dimaklumkan  sebelum  ini,  KKM  telah  mempergiatkan 
      aktiviti  pengesanan,  penyaringan,  ujian,  isolasi  serta  rawatan 
      terutama  kepada  kumpulan  sasar  yang  berisiko  tinggi  dengan 
      pendekatan  tertumpu  (targeted  approach).  Ini  telah  dijalankan 
      dengan  kerjasama  pelbagai  agensi  kerajaan  dan  badan  bukan 
      kerajaan. 
      Antara  aktiviti-aktiviti  pendekatan  tertumpu  yang  dijalankan  bagi 
      menghentikan  penularan  jangkitan  COVID-19  adalah  seperti 
      Perintah Kawalan Pergerakan Diperketatkan (PKPD) di kawasan-
      kawasan yang berisiko tinggi, aktiviti pengesanan di madrasah atau 
      sekolah  tahfiz,  dan  stesen  kuarantin  khususnya  bagi  Rakyat 
      Malaysia yang pulang dari luar negara. Setakat ini hasil daripada 
      aktiviti  pendekatan tertumpu  yang dijalankan, KKM telah berjaya 
      mengesan lebih banyak kes positif COVID-19.  
      Sehingga 26 April 2020 pukul 12 tengah hari, bagi aktiviti PKPD 
      didapati seramai 21,466 orang telah menjalani ujian COVID-19 di 
      dalam kawasan PKPD. Setakat ini, 638 kes didapati positif COVID-
      19 (2.97 peratus). Didapati bahawa daripada jumlah positif COVID-
      19 ini, seramai 388 kes (61 peratus) adalah bukan warganegara 
      Malaysia dan baki 250 kes (39 peratus) pula adalah warganegara 
      Malaysia.  
                                                        
      
      
     PKPD  yang  mempunyai  kes-kes  baharu  pada  hari  ini  adalah 
     Menara  City  One  Plaza  (1  kes  baharu,  menjadikan  jumlah  kes 
     sebanyak 52 kes), Malayan Mansion (5 kes baharu, menjadikan 
     jumlah kes sebanyak 12 kes) dan Pusat Bandar Utara serta Sekitar 
     Pasar Borong Kuala Lumpur (9 kes baharu, menjadikan jumlah kes 
     sebanyak 55 kes). 
      
     Bagi  aktiviti  tertumpu  di  madrasah  atau  sekolah  tahfiz  pula, 
     sehingga  25  April  2020,  didapati  6,229  orang  pelajar,  guru  dan 
     kakitangan  telah  menjalani  ujian  COVID-19.  Seramai 341  orang 
     didapati positif COVID-19 (5.47 peratus). 
      
     Di  stesen  kuarantin  yang  menempat  pengembara warganegara 
     Malaysia yang balik dari luar  negara,  sehingga  24  April  2020  5 
     petang,  didapati  seramai  12,672  orang  telah  menjalani  ujian 
     COVID-19.  Seramai  139  orang  didapati  positif  COVID-19  (1.1 
     peratus). Daripada jumlah positif COVID-19 tersebut, negara yang 
     telah dilawati adalah: 99 kes melawat Indonesia, 14 kes melawat 
     United Kingdom, 13 kes telah Singapura, 5 kes melawat Turki, 3 
     kes  melawat  Belanda,  2  kes  melawat  Amerika  Syarikat,  1  kes 
     masing-masing melawat Thailand, Perancis dan Bangladesh.  
      
     Ini menunjukkan bahawa aktiviti-aktiviti pendekatan tertumpu yang 
     diambil  Kerajaan  setakat  ini  telah  menunjukkan  hasil  yang 
     diharapkan. Ini diharap dapat mengekang penularan di kalangan 
     kumpulan yang berisiko tinggi ini. KKM menjangka lebih banyak 
     kes  positif  akan  dikenal  pasti  dalam  masa  terdekat  ini 
     memandangkan aktiviti pendekatan tertumpu ini masih diteruskan. 
      
      
      
      
      
                                               
          
         NASIHAT KESIHATAN BERKAITAN COVID-19 
          
         KKM  akan  memantau  kejadian  jangkitan  ini  dan  orang  ramai 
         dinasihatkan untuk terus duduk di rumah (stay at home). Sentiasa 
         mengamalkan kebersihan diri yang tinggi seperti kerap membasuh 
         tangan dan mengamalkan sosial yang selamat (sosial distancing) 
         iaitu sekurang-kurangnya 1 meter di antara satu sama lain. Orang 
         awam dipohon untuk memainkan peranan masing-masing dalam 
         menangani kejadian COVID-19 di Malaysia. 
         Maklumat lanjut mengenai kejadian COVID-19 di Malaysia boleh 
         juga  didapati  melalui  saluran  telegram  CPRC  Kementerian 
         Kesihatan     Malaysia;    https://t.me/cprckkm.    Maklumat     yang 
         diperolehi akan dimaklumkan dari semasa ke semasa. 
          
         Sekian, terima kasih. 
          
         DATUK DR. NOOR HISHAM ABDULLAH 
         KETUA PENGARAH KESIHATAN MALAYSIA 
          
         26 April 2020 @ 4.00 petang 
                               
                                                                                
        
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
          (SEHINGGA 26 APRIL 2020, JAM 12:00 TENGAH HARI) 
        
                                  BILANGAN    BILANGAN 
                 NEGERI              KES         KES 
                                   BAHARU     KUMULATIF 
        PERLIS                        0           18 
        KEDAH                         0           95 
        PULAU PINANG                  2          121 
        PERAK                         0          252 
        SELANGOR                     6 (1)       1,394 
        NEGERI SEMBILAN               1          434 
        MELAKA                        1          193 
        JOHOR                        4 (3)       659 
        PAHANG                        0          288 
        TERENGGANU                    0          110 
        KELANTAN                      0          155 
        SABAH                         0          311 
        SARAWAK                       7          485 
        W.P. KUALA LUMPUR             16         1,170 
        W.P. PUTRAJAYA               1 (1)        79 
        W.P. LABUAN                   0           16 
          JUMLAH KESELURUHAN        38 (5)       5,780 
        
          
          
          
                                                            
        
                                                            
