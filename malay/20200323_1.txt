        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                            23 MAC 2020 
        
        
       STATUS TERKINI KES COVID-19 YANG DISCAJ 
        
       Kementerian  Kesihatan  Malaysia  (KKM)  ingin  memaklumkan 
       bahawa terdapat     yang telah pulih dan dibenarkan discaj pada 
                    20 kes
       hari  ini.  Ini  menjadikan  jumlah  kumulatif  kes  yang  telah  pulih 
       sepenuhnya dari COVID-19 dan telah discaj daripada wad adalah 
       sebanyak 159 kes. 
        
        
       STATUS TERKINI KES COVID-19 DI MALAYSIA 
        
       Sehingga 23 Mac 2020 pukul 12:00 tengah hari, terdapat 212 kes 
       baharu  yang  telah  dilaporkan.  Ini  menjadikan  jumlah  kes  positif 
       COVID-19 di Malaysia adalah sebanyak 1,518 kes. Berdasarkan 
       siasatan awal, daripada 212 kes baharu yang dilaporkan hari ini, 
       sebanyak 123 kes adalah berkaitan dengan kluster perhimpunan 
       tabligh di Masjid Jamek Seri Petaling.  
        
       Sehingga kini, seramai 
                         57 kes positif COVID-19 sedang dirawat di 
       Unit  Rawatan  Rapi  (ICU).  Daripada  jumlah  tersebut,  27  kes 
       memerlukan bantuan pernafasan. 
        
                                                             
               
              Dukacita  dimaklumkan  sehingga  kini,  terdapat  empat  (4)  kes 
              kematian  baru  berkaitan  COVID-19  telah  dilaporkan  ke  Crisis 
              Preparedness  and  Response  Centre  (CPRC)  Kebangsaan.  Ini 
              menjadikan jumlah kumulatif kes kematian COVID-19 di Malaysia 
              adalah sebanyak 14 kes.  
               
                     i.         Kes kematian ke-11 merupakan kes ke-1070 berumur 70 
                                tahun  lelaki  warganegara  Malaysia.  Beliau  mempunyai 
                                sejarah  perjalanan  ke  luar  negara  dan  dirawat  di  ICU 
                                Hospital  Canselor  Tuanku  Muhriz.  Beliau  disahkan 
                                meninggal dunia pada 22 Mac 2020. 
                                 
                    ii.         Kes kematian ke-12 merupakan kes ke-1114 berumur 70 
                                tahun  lelaki  warganegara  Malaysia.  Beliau  merupakan 
                                jemaah tabligh yang menghadiri perhimpunan di Masjid 
                                Jamek Seri Petalingdan dirawat di Hospital Kluang. Beliau 
                                disahkan meninggal dunia pada 23 Mac 2020. 
               
                   iii.         Kes kematian ke-13 merupakan kes ke-1006 berumur 49 
                                tahun lelaki warganegara Malaysia. Beliau yang dirawat di 
                                Hospital Umum Sarawak merupakan anak kepada kes ke-
                                1031.  Beliau  disahkan  meninggal  dunia  pada  23  Mac 
                                2020. 
                                 
                   iv.          Kes kematian ke-14 merupakan kes ke-595 berumur 51 
                                tahun         perempuan  warganegara  Malaysia.  Beliau 
                                merupakan kontak rapat dengan kes positif COVID-19 dari 
                                kluster  tabligh  dan  dirawat  di  Hospital  Miri.  Beliau 
                                disahkan meninggal dunia pada 23 Mac 2020. 
               
              KKM ingin mengucapkan takziah kepada ahli keluarga kesemua 
              mereka.  
               
               
                                                                                                                                    
            
            
                          PERSONAL PROTECTIVE EQUIPMENT 
           BEKALAN                                                               (PPE) UNTUK 
           KEGUNAAN ANGGOTA KESIHATAN 
            
           Pihak KKM ingin memaklumkan bahawa isu kekurangan bekalan 
           PPE kini merupakan satu isu global. Pihak KKM sentiasa memberi 
           keutamaan kepada aspek keselamatan anggota kesihatan. Oleh itu, 
           pihak KKM telah mengambil pelbagai langkah dalam memastikan 
           bekalan PPE yang mencukupi untuk setiap fasiliti kesihatan melalui 
           penyelarasaan pembekalan bersama Jabatan Kesihatan Negeri.  
            
           Sehingga kini, pihak KKM telah berjaya memperolehi stok bekalan 
           PPE sebanyak 33 juta unit yang dapat menampung penggunaan di 
           semua fasiliti kesihatan dan akan diedarkan dalam minggu ini. Selain 
           daripada  itu,  pihak  kerajaan  juga  telah  menerima  sumbangan 
           bekalan PPE daripada pelbagai pihak dan sejumlah 3 juta unit PPE 
           sedang diagihkan ke fasiliti-fasiliti  kesihatan  mengikut  keperluan. 
           Pihak KKM ingin merakamkan setinggi-tinggi penghargaan kepada 
           semua pihak atas sumbangan mereka.    
            
           NASIHAT KESIHATAN BERKAITAN COVID-19 
            
           KKM  ingin  menasihatkan  orang  ramai  untuk  berada  di  rumah 
           sepanjang tempoh penguatkuasaan Perintah Kawalan Pergerakan. 
           Orang  ramai  perlulah  mengamalkan  gaya  hidup  yang  sihat  dan 
           mengamalkan tahap kebersihan diri yang optimum. Orang ramai 
           juga      disarankan        untuk      menjalankan          aktiviti    pembersihan 
           persekitaran  kediaman  dan  premis  masing-masing  termasuklah 
           aktiviti disinfeksi.  
            
           Sekiranya tidak sihat, hubungi virtual health advisory dan ikuti sesi 
           Webinar yang akan diadakan setiap hari bermula pada jam 9.00 pagi 
           melalui pautan berikut bagi mendapatkan khidmat rundingan: 
            
                        http://www.doctoroncall.com.my/coronavirus 
                                                                                                     
       
       
      Orang awam juga boleh menghubungi talian CPRC Kebangsaan, 
      KKM. Maklumat lanjut mengenai kejadian COVID-19 di Malaysia 
      boleh juga didapati melalui saluran telegram CPRC Kementerian 
      Kesihatan Malaysia;             .  
                      https://t.me/cprckkm
       
      KKM akan terus memantau perkembangan kejadian jangkitan ini 
      melalui segala maklumat yang diperolehi dan akan dimaklumkan 
      kepada rakyat dari semasa ke semasa. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN  
       
      23 Mac 2020 @ 5:00 petang 
       
       
       
       
       
       
       
       
       
       
       
       
       
       
       
                                                         
        
        
                                               ‘LAMPIRAN 1’ 
                                  
        BILANGAN KES COVID-19 MENGIKUT NEGERI DI MALAYSIA 
           (SEHINGGA 23 MAC 2020, JAM 12:00 TENGAH HARI) 
                                  
                      NEGERI                   BILANGAN 
                                                  KES 
       PERLIS                                      9 
       KEDAH                                       59 
       PULAU PINANG                                66 
       PERAK                                       81 
       SELANGOR                                   354 
       NEGERI SEMBILAN                             94 
       MELAKA                                      25 
       JOHOR                                      158 
       PAHANG                                      56 
       TERENGGANU                                  38 
       KELANTAN                                    71 
       SABAH                                      169 
       SARAWAK                                     78 
       WILAYAH PERSEKUTUAN KUALA LUMPUR           242 
       WILAYAH PERSEKUTUAN PUTRAJAYA               13 
       WILAYAH PERSEKUTUAN LABUAN                  5 
               JUMLAH KESELURUHAN                 1,518 
                                  
          
                                                           
