           
                                                 
                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                 KENYATAAN AKHBAR  
                                                                   MENTERI KESIHATAN MALAYSIA 
                            
                           STATISTIK TERKINI JANGKITAN COVID-19 DI MALAYSIA 
                            
                                 •  Kementerian Kesihatan Malaysia (KKM) ingin memaklumkan DUA 
                                        (2) lagi kes yang telah pulih sepenuhnya dan dibenarkan pulang 
                                        ke rumah lewat petang semalam (19 Februari 2020). 
                                         
                                 •  Dua (2) kes tersebut adalah: 
                                         
                                              o   Kes ke-20: Merupakan seorang lelaki warganegara China 
                                                     berumur 27 tahun dan telah disahkan COVID-19 pada 14 
                                                     Februari 2020.  
                            
                                              o  Kes ke-21: Merupakan seorang wanita warganegara China 
                                                     berumur 32 tahun dan telah disahkan COVID-19 pada 14 
                                                     Februari 2020. 
                            
                                 •  Sehubungan  itu,  jumlah  kes  yang  telah  pulih  sepenuhnya  dan 
                                        discaj sehingga hari ini ialah 17. 
                            
                                 •  KKM juga ingin memaklumkan bahawa TIADA kes baru dilaporkan 
                                        pada hari ini, 20 Februari 2020. 
                                         
                                 •  Jumlah kumulatif kes COVID-19 yang dilaporkan sehingga hari ini 
                                        KEKAL  sebanyak  22  kes  dengan  hanya  lima  (5)  kes  masih 
                                        dirawat di wad. 
                                         
                                 •  Kesemua lima (5) kes yang masih dirawat seperti dibawah adalah 
                                        dalam keadaan stabil : 
                                         
                                              o  Tiga (3) di Hospital Kuala Lumpur (HKL). 
                                              o  Seorang (1) di Hospital Sultanah Bahiyah, Kedah. 
                                              o  Seorang (1) di Hospital Sungai Buloh.  
                                                                                                                                                                                           1 
                           KAPAL PERSIARAN DIAMOND PRINCESS 
                            
                                 •  KKM telah dimaklumkan oleh Kedutaan Besar Malaysia di Tokyo, 
                                        Jepun berhubung perkembangan terkini EMPAT (4) orang rakyat 
                                        Malaysia yang berada di atas kapal Diamond Princess di Jepun. 
                                              o  TIGA (3) Penumpang 
                                              o  Seorang (1) krew  
                            
                                 •  Untuk  makluman,  kapal  persiaran  ini  telah  menjalani  kuarantin 
                                        kapal bermula 4 Februari 2020 di salah satu pelabuhan di Jepun 
                                        selepas  ujian  pengesanan  COVID-19  mengesahkan  terdapat 
                                        penumpang dijangkiti virus tersebut. 
                            
                                 •  Dua (2) daripada mereka, pasangan suami (71 tahun) isteri (66 
                                        tahun), telah disahkan positif pada 16 Februari 2020 dan berada 
                                        dalam  keadaan  stabil.  Mereka  kini  berada  di  Hospital  Fujita  di 
                                        Nagoya untuk menerima rawatan lanjut. 
                            
                                 •  Seorang lagi penumpang warganegara Malaysia, seorang wanita 
                                        berusia 61 tahun, telah disahkan negatif jangkitan COVID-19 dan 
                                        dibenarkan  pulang  ke  Malaysia  oleh  pihak  berkuasa  kesihatan 
                                        Jepun setelah menjalani kuarantin selama 14 hari. 
                                         
                                 •  Manakala  seorang  lagi  warganegara  Malaysia  yang  juga  salah 
                                        seorang krew kapal persiaran tersebut masih dalam pemantauan 
                                        di dalam kapal oleh pihak berkuasa kesihatan Jepun. 
                            
                             
                            
                           Sekian, terima kasih. 
                            
                           YB DATUK SERI DR. DZULKEFLY AHMAD 
                           Menteri Kesihatan Malaysia 
                           20 Februari 2020 
                                                                                                             
                                                                                                                                                                                           2 
