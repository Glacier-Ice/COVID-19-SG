        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                           11 APRIL 2020 
        
        
       STATUS  TERKINI  KES  DISAHKAN  COVID-19  YANG  TELAH 
             
       PULIH
        
       Kementerian  Kesihatan  Malaysia  (KKM)  ingin  memaklumkan 
       bahawa terdapat 165 kes yang telah pulih dan dibenarkan discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 1,995 kes (44.04 peratus daripada jumlah keseluruhan 
       kes).  
        
       STATUS TERKINI KES COVID-19 DI MALAYSIA 
        
       Sehingga 11 April 2020 pukul 12:00 tengah hari, terdapat 184 kes 
       baharu yang  telah  dilaporkan.  Ini  menjadikan  jumlah  kes  positif 
       COVID-19 di Malaysia adalah sebanyak 4,530 kes.  
        
       Sehingga kini, seramai 72 kes positif COVID-19 sedang dirawat 
       di  Unit  Rawatan  Rapi  (ICU). Daripada  jumlah  tersebut,  38  kes 
       memerlukan bantuan pernafasan. 
        
       Oleh  itu,  setelah  kes  kumulatif  ditolak  dengan  kes  discaj  dan 
       kematian, jumlah kes aktif dengan kebolehjangkitan COVID-19 
       adalah 2,462 kes. Mereka telah diasingkan dan diberi rawatan. 
       Mengikut trajektori unjuran KKM, pada 14 April 2020 iaitu apabila 
       tamatnya fasa kedua Perintah Kawalan Pergerakan (PKP), unjuran 
       kes-kes  positif  dengan  kebolehjangkitan  adalah  dijangka  lebih 
                                                             
          
         kurang 2,033 kes. Ini tanda-tanda kejayaan PKP fasa pertama dan 
         fasa  kedua  menurunkan  kebolehjangkitan  COVID-19  dalam 
         komuniti.  Oleh  itu,  KKM  menasihatkan  orang  ramai  untuk  terus 
         membantu Kerajaan dalam usaha memutuskan rantaian jangkitan 
         COVID-10  dengan  kekal  duduk  di  rumah,  mengamalkan  jarak 
         selamat sekurang-kurangnya 1 meter dan kerap mencuci tangan. 
          
         Daripada maklumat terkini yang dilaporkan ke Crisis Preparedness 
         and Response Centre (CPRC) Kebangsaan, dukacita dimaklumkan 
         bahawa terdapat pertambahan tiga (3) lagi kes kematian berkaitan 
         COVID-19. Justeru, jumlah kumulatif kes kematian COVID-19 di 
         Malaysia adalah sebanyak 73 kes (1.61 peratus daripada jumlah 
         keseluruhan kes): 
          
         •  Kes   kematian    ke-71   (kes   ke-3091)    merupakan  lelaki 
           warganegara Malaysia berumur 66 tahun dan mempunyai latar 
           belakang penyakit kencing manis, darah tinggi dan gout. Beliau 
           mempunyai  kontak  rapat  kes  positif  COVID-19  dari  kluster 
           perhimpunan  Seri  Petaling  (iaitu  kes  ke-452).  Beliau  telah 
           dirawat di Hospital Tuanku Ja’afar, Negeri Sembilan pada 1 April 
           2020  dan  disahkan  meninggal  dunia  pada 11  April  2020  jam 
           12.05 tengah hari. 
            
         •  Kes kematian ke-72 (kes ke-537) merupakan lelaki warganegara 
           Malaysia  berumur  71  tahun  dan  mempunyai  latar  belakang 
           penyakit  kencing  manis,  darah  tinggi  dan  penyakit  jantung. 
           Beliau telah dirawat di Hospital Sungai Buloh, Selangor pada 15 
           Mac 2020 dan disahkan meninggal dunia pada 11 April 2020 jam 
           11.15 pagi.  
          
         •  Kes   kematian    ke-73   (kes   ke-2399)    merupakan  lelaki 
           warganegara Malaysia berumur 63 tahun dan mempunyai latar 
           belakang penyakit darah tinggi. Beliau telah dirawat di Hospital 
           Raja  Permaisuri  Bainun,  Ipoh,  Perak  pada  25  Mac  2020  dan 
           disahkan meninggal dunia pada 11 April 2020 jam 12.00 tengah 
           hari. 
          
         KKM mengucapkan takziah kepada ahli keluarga mereka.  
                                                                             
          
          
         STATUS  TERKINI  JANGKITAN  COVID-19  DI  KALANGAN 
         KEGUNAAN         ANGGOTA          KESIHATAN        KEMENTERIAN 
         KESIHATAN MALAYSIA 
         KKM ingin memaklumkan bahawa sehingga 10 April 2020 pukul 
         12:00  tengah  hari,  dilaporkan  bahawa  terdapat  224  anggota 
         kesihatan KKM yang telah dikesan positif COVID-19. Berdasarkan 
         siasatan   setakat   ini, TIADA kes    yang   berpunca     daripada 
         pengendalian kes yang disahkan positif dari wad COVID-19 atau 
         unit rawatan rapi (ICU) khusus untuk pesakit COVID-19 di fasiliti 
         KKM. 
         Daripada jumlah 224 anggota kesihatan tersebut: 
         •    150 kes (67 peratus) adalah berpunca dari komuniti (termasuk 
              daripada  rakan  sekerja  yang  disebabkan  oleh  jangkitan  di 
              komuniti); 
         •    41 kes (18 peratus) mempunyai kaitan dengan pesakit, iaitu: 
                o  29  kes  daripada  pesakit  Severe  Acute  Respiratory 
                   Infection (SARI), 
                o  sembilan (9) daripada pesakit yang tidak diketahui status 
                   sebelum rawatan diberikan, dan  
                o  tiga (3) kes daripada aktiviti saringan dan lain-lain aktiviti 
                   di lapangan;  
         •    33 kes (15 peratus) masih dalam siasatan. 
               
         Kementerian  Kesihatan  Malaysia  sentiasa  memberi  keutamaan 
         kepada  aspek  keselamatan  anggota  kesihatan  terutamanya 
         petugas  barisan  hadapan  (frontliners)  yang  bertungkus  lumus 
         dalam  menghadapi  pandemik  COVID-19  demi  kepentingan 
         Negara.  
          
         Justeru,  pelbagai  tindakan  telah  diambil  bagi  tujuan  menjaga 
         keselamatan dan kesihatan anggota termasuk: 
                                                                             
         
        •   penilaian keperluan dan stok alat pelindung diri di fasiliti bagi 
            memastikan pembekalan PPE sentiasa mencukupi; 
        •   semua  kes  SARI  dan  jangkitan  paru-paru  (pneumonia) 
            sebagai jangkitan COVID-19 sehingga terbukti sebaliknya;  
        •   memperkukuhkan  triaging  iaitu  penilaian  dan  pengasingan 
            pesakit  yang  disyaki  mempunyai  gejala  COVID-19  apabila 
            datang  ke  fasiliti  kesihatan  serta memberikan  mereka  alat 
            penutup hidung dan mulut (facemask) untuk dipakai; 
        •   memastikan anggota yang merawat pesakit disahkan positif 
            COVID-19  perlu  menggunakan  alat  pelindung  diri  (PPE) 
            seperti yang disarankan, dan anggota yang merawat pesakit 
            tidak  disyaki  COVID-19  menggunakan  alat  penutup  hidung 
            dan mulut (facemask); 
        •   memastikan   anggota   mengamalkan    semua    langkah 
            pencegahan  seperti  kebersihan  tangan  dan  amalkan  jarak 
            sosial selamat (social distancing) sekurang-kurangnya 1 meter 
            mengikut keperluan dan kesesuaian; 
        KKM ingin menasihatkan semua anggota kesihatan dan barisan 
        hadapan (frontliners)  termasuk  pengamal  perubatan  swasta  dan 
        NGO, yang merawat pesakit perlu menggunakan penutup hidung 
        dan mulut (facemask). 
        KKM amat menghargai pengorbanan dan dedikasi semua anggota 
        kesihatan  dan  perubatan  yang  berkhidmat  di  setiap  fasiliti 
        kesihatan,  tidak  kira  samada  di  barisan  hadapan,  perkhidmatan 
        sokongan mahupun di balik tabir. KKM akan terus komited untuk 
        memastikan  status  keselamatan  dan  kesihatan  setiap  anggota 
        KKM dipelihara.  
         
        Sekian, terima kasih. 
         
        DATUK DR. NOOR HISHAM ABDULLAH 
        KETUA PENGARAH KESIHATAN MALAYSIA 
         
        11 April 2020 @ 5.00 petang 
         
                                                                   
        
        
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
          (SEHINGGA 11 APRIL 2020, JAM 12:00 TENGAH HARI) 
        
                                  BILANGAN    BILANGAN 
                 NEGERI              KES         KES 
                                   BAHARU     KUMULATIF 
        PERLIS                        0           17 
        KEDAH                         0           93 
        PULAU PINANG                  5          114 
        PERAK                         1          243 
        SELANGOR                      35         1,183 
        NEGERI SEMBILAN               17         309 
        MELAKA                        8          141 
        JOHOR                         21         544 
        PAHANG                        27         214 
        TERENGGANU                    1          102 
        KELANTAN                      2          151 
        SABAH                         10         260 
        SARAWAK                       7          334 
        W.P. KUALA LUMPUR             46         759 
        W.P. PUTRAJAYA                2           51 
        W.P. LABUAN                   2           15 
          JUMLAH KESELURUHAN         184         4,530 
        
        
                                                            
