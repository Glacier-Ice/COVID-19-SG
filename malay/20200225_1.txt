                                                 
                                                 
                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                KENYATAAN AKHBAR  
                                                      KETUA PENGARAH KESIHATAN MALAYSIA 
                           
                                                                       SITUASI TERKINI JANGKITAN 
                                       CORONAVIRUS DISEASE 2019 (COVID-19) DI MALAYSIA   
                           
                          Sehingga  25  Februari  2020,  jumlah  kumulatif  kes  positif  Penyakit 
                          Coronavirus  2019  (COVID-19)  yang  dilaporkan  di  Malaysia  kekal 
                          sebanyak 22 kes. Daripada jumlah ini,  seramai  20  orang  telah  pulih 
                          sepenuhnya dan telah discaj daripada wad. Manakala dua (2) orang, iaitu 
                          kes ke-16 dan kes ke-22, masih dirawat di wad dan mereka berada dalam 
                          keadaan stabil. Jumlah Patient-under-investigation (PUI) yang dilaporkan 
                          ke  Crisis  Preparedness  and  Response  Centre  (CPRC),  Kementerian 
                          Kesihatan Malaysia (KKM) sehingga 25 Februari 2020 adalah sebanyak 
                          796 kes. 
                           
                          KKM sentiasa memastikan kesiapsiagaan dan respon terhadap wabak 
                          atau kejadian penyakit berjangkit dapat dilaksanakan dengan berkesan 
                          dan baik di semua peringkat termasuk di Pintu Masuk Antarabangsa 
                          (PMA) Negara. Sehingga 23 Februari 2020, seramai 7,617,964 telah 
                          disaring di Pintu Masuk Antarabangsa (PMA) seluruh negara. Daripada 
                          jumlah tersebut, seramai 27 orang telah dirujuk ke hospital dan dua (2) 
                          kes telah disahkan positif COVID-19 iaitu kes ke-20 dan kes ke-22 setelah 
                          dikesan demam melalui thermal scanner semasa saringan di PMA. 
                           
                           
                                                                                                                                                                                          1 
                          KKM akan terus memantau perkembangan kejadian jangkitan ini melalui 
                          maklumat  yang  diperolehi  daripada  pihak  WHO.  Orang  ramai  akan 
                          sentiasa  dimaklumkan  sebarang  perkembangan  terkini  mengenainya. 
                          Begitu juga, KKM akan memastikan langkah pencegahan dan kawalan 
                          yang sewajarnya dilaksanakan secara berterusan. 
                            
                          Sekian, terima kasih. 
                           
                           
                          DATUK DR NOOR HISHAM BIN ABDULLAH 
                          KETUA PENGARAH KESIHATAN  
                          KEMENTERIAN KESIHATAN MALAYSIA 
                           
                          25 FEBRUARI 2020 
                           
                                                                                                                                                                                          2 
