        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                             1 MEI 2020 
        
       STATUS  TERKINI  KES  DISAHKAN  COVID-19  YANG  TELAH 
       PULIH 
       Kementerian  Kesihatan  Malaysia  (KKM)  ingin  memaklumkan 
       bahawa terdapat 39 kes yang telah pulih dan dibenarkan discaj pada 
       hari  ini.  Ini  menjadikan  jumlah  kumulatif  kes  yang  telah  pulih 
       sepenuhnya dari COVID-19 dan telah discaj daripada wad adalah 
       sebanyak  4,210  kes  (69.3  peratus  daripada  jumlah  keseluruhan 
       kes). 
       STATUS TERKINI KES COVID-19 DI MALAYSIA 
       Sehingga 1 Mei 2020 pukul 12:00 tengah hari, terdapat  69 kes 
       baharu  yang  telah  dilaporkan.  Ini  menjadikan  jumlah  kes  positif 
       COVID-19 di Malaysia adalah sebanyak 6,071 kes. Oleh itu, jumlah 
       kes aktif dengan kebolehjangkitan COVID-19 adalah 1,758 kes. 
       Mereka telah diasingkan dan diberi rawatan. 
       Ingin dimaklumkan bahawa daripada 69 kes baharu yang dilaporkan 
       hari ini, 12 kes adalah kes import. Ini bermakna, kes penularan 
       tempatan adalah sebanyak 57 kes.  
                                                             
         
        Sehingga kini, seramai 37 kes positif COVID-19 sedang dirawat di 
        Unit  Rawatan  Rapi  (ICU). Daripada  jumlah  tersebut,  14  kes 
        memerlukan bantuan pernafasan.  
         
        Daripada maklumat terkini yang dilaporkan ke Crisis Preparedness 
        and Response Centre (CPRC) Kebangsaan, dukacita dimaklumkan 
        bahawa terdapat pertambahan satu (1) lagi kes kematian berkaitan 
        COVID-19. Justeru, jumlah kumulatif  kes  kematian  COVID-19  di 
        Malaysia adalah sebanyak 103 kes (1.69 peratus daripada jumlah 
        keseluruhan kes): 
        •  Kes  kematian  ke-103  (kes  ke-5441)  merupakan  lelaki 
           warganegara Malaysia berumur 66 tahun dan mempunyai latar 
           belakang penyakit barah. Beliau mempunyai sejarah kontak rapat 
           dengan kes positif COVID-19 (iaitu kes ke-4818). Beliau telah 
           dirawat di Hospital Kuala Lumpur pada 14 April 2020 dan disahkan 
           meninggal dunia pada 30 April 2020 jam 4.00 petang. 
            
        KKM mengucapkan takziah kepada ahli keluarga beliau. 
         
        HARI PEKERJA 1 MEI 2020 
        Sempena Hari Pekerja pada hari ini iaitu 1 Mei 2020, Kementerian 
        Kesihatan   Malaysia    ingin  mengambil    kesempatan     untuk 
        mengucapkan  Selamat  Hari  Pekerja  kepada  semua  pekerja  di 
        Malaysia,  khususnya  semua  petugas-petugas  perubatan  dan 
        kesihatan  terutamanya  mereka  daripada  barisan  hadapan 
        (frontliners), sama ada sektor Kerajaan, swasta, sukarelawan dan 
        juga Badan Bukan Kerajaan (NGO). Begitu juga petugas-petugas di 
        belakang  tabir  yang  sememangnya  memainkan  peranan  yang 
        sangat  penting  sebagai  tulang  belakang  dalam  memastikan 
        kesiapsiagaan dan kelancaran respons di lapangan.   
         
                                                                         
          
         KKM turut  mengambil  kesempatan  ini  untuk  menghargai  semua 
         petugas daripada pelbagai agensi yang telah bertungkus lumus, 
         terlibat secara langsung atau tidak langsung dalam membantu KKM 
         menangani      penularan    jangkitan    COVID-19      di   Malaysia. 
         Sesungguhnya  kesihatan  adalah  tanggungjawab  kita  bersama. 
         Pandemik COVID-19 ini telah menyaksikan kesatuan semua rakyat 
         Malaysia,  pelbagai  sektor  dan  juga  agensi  dalam  memainkan 
         peranan  masing-masing  untuk  sama-sama  membendung  wabak 
         COVID-19 di Malaysia. 
          
         PEMATUHAN KEPADA STANDARD OPERATING PROCEDURE 
         (SOP)     DALAM  PERINTAH  KAWALAN  PERGERAKAN 
         BERSYARAT (PKPB) 
          
         Pada  hari  ini,  Yang  Amat  Berhormat  Perdana  Menteri  telah 
         mengumumkan  bahawa  kini  Malaysia  akan  membuka  semula 
         beberapa sektor-sektor ekonomi secara berhati-hati dan terkawal, 
         tertakluk kepada syarat-syarat dan Standard Operating Procedure 
         (SOP) yang ditetapkan oleh pihak berkuasa.  
          
         KKM menyambut baik pengumuman Yang Amat Berhormat Perdana 
         Menteri yang menekankan mengenai pematuhan kepada SOP yang 
         ditetapkan, iaitu antara lain termasuklah: 
            •  amalan jarak sosial yang selamat iaitu sekurang-kurangnya 1 
              meter; 
            •  kerap  mencuci  tangan  dengan  air  dan  sabun,  atau 
              menggunakan hand sanitiser; 
            •  penggunaan topeng muka dan hidung (facemask); 
            •  saringan kesihatan di pintu masuk premis; 
            •  keutamaan melindungi kumpulan berisiko seperti kanak-kanak, 
              bayi, warga emas dan OKU; 
            •  individu tidak sihat dan bergejala dikehendaki segera menjalani 
              pemeriksaan kesihatan; 
                                                                                
         
           •  bilangan penumpang dalam kenderaan awam perlu mengambil 
             kira penjarakan sosial; dan 
           •  menggalakkan transaksi secara atas talian (online), dan 
           •  melaporkan segera kepada Jabatan Kesihatan jika terdapat 
             maklumat mengenai jangkitan COVID-19. 
              
        YAB  Perdana  Menteri  juga  menekankan  bahawa  perhimpunan 
        ramai dan aktiviti yang mendedahkan orang awam kepada risiko 
        jangkitan wabak COVID-19 adalah masih tidak dibenarkan. 
         
         
        NASIHAT KESIHATAN BERKAITAN COVID-19 
         
        Semua  majikan  dan  warga  pekerja  adalah  dinasihatkan  untuk 
        membiasakan dan mempraktikkan norma baharu dalam kehidupan 
        dan  cara  kerja  bagi  memastikan  penularan  jangkitan  COVID-19 
        dapat terus dibendung. Ini adalah amat penting sekali, agar semua 
        usaha yang telah dijalankan selama ini dalam memutuskan rantaian 
        jangkitan COVID-19 adalah terus berkesan. 
          
        KKM  akan  terus  memantau  kejadian  jangkitan  COVID-19  di 
        Malaysia. Penduduk Malaysia dinasihatkan untuk kekal duduk di 
        rumah dan hanya keluar rumah untuk urusan-urusan yang perlu 
        sahaja. Teruskan amalkan kebersihan diri yang tinggi seperti kerap 
        membasuh tangan dengan air dan sabun, dan amalkan jarak sosial 
        yang selamat iaitu sekurang-kurangnya 1 meter (social distancing). 
        Ini  penting  dalam  memutuskan  rantaian  penularan  COVID-19  di 
        dalam masyarakat. 
         
        KKM akan terus memantau perkembangan kejadian jangkitan ini 
        melalui  maklumat  yang  diperolehi  daripada  pihak  Pertubuhan 
        Kesihatan   Sedunia  (WHO).  Orang  ramai  akan  sentiasa 
        dimaklumkan sebarang perkembangan terkini mengenainya. Begitu 
                                                                         
       
      juga,  KKM  akan  memastikan  langkah  pencegahan  dan  kawalan 
      yang sewajarnya dilaksanakan secara berterusan. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      1 Mei 2020 @ 4.30 petang            
                                                         
        
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
            (SEHINGGA 1 MEI 2020, JAM 12:00 TENGAH HARI) 
        
                                  BILANGAN     BILANGAN 
                 NEGERI          KES BAHARU       KES 
                                     *(   )   KUMULATIF 
                                                     
         PERLIS                       0           18
                                                     
         KEDAH                        0           95
                                                      
         PULAU PINANG                 0           121
                                                      
         PERAK                        0           253
         SELANGOR                    24 (4)      1,455 
                                                      
         NEGERI SEMBILAN              0           513
         MELAKA                      1 (1)        199 
         JOHOR                       3 (3)        666 
                                                      
         PAHANG                       3           297
                                                      
         TERENGGANU                   0           110
                                                      
         KELANTAN                     0           155
                                                      
         SABAH                        0           315
                                                      
         SARAWAK                      2           509
         W.P. KUALA LUMPUR            32         1,264 
         W.P. PUTRAJAYA              4 (4)        85 
                                                     
         W.P. LABUAN                  0           16
          JUMLAH KESELURUHAN        69 (12)      6,071 
        
       *(   ) adalah merujuk kepada kes-kes import  
        
        
                                                            
