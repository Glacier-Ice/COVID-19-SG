         
                                              
                              KENYATAAN AKHBAR 
                      KEMENTERIAN KESIHATAN MALAYSIA 
                                         
                     SITUASI TERKINI JANGKITAN 2019-nCoV  
                  DAN PENGESANAN KES BAHARU DI MALAYSIA  
         
        Kementerian  Kesihatan  Malaysia  (KKM)  ingin  melaporkan  mengenai 
                                           novel coronavirus            
        pertambahan dua (2) kes baharu 2019                  (2019-nCoV)
        yang  dilaporkan  ke  Crisis  Preparedness  and  Response  Centre  (CPRC) 
        Kebangsaan pada hari ini. Dua (2) kes baharu ini dikesan dalam kalangan 
        rakyat Malaysia yang telah di bawa pulang ke tanah air dari Wuhan, China 
        melalui Misi Bantuan Kemanusiaan pada 4 Februari 2020. Kedua-duanya 
        sedang menerima rawatan di wad isolasi Hospital Tuanku Ja’afar, Seremban 
        dan berada dalam keadaan stabil.     
         
        Dengan pertambahan dua (2) kes baru ini, jumlah kumulatif kes 2019-nCoV 
        yang dilaporkan sehingga hari ini adalah sebanyak 12 kes; iaitu lima (5) kes 
        dalam kalangan kes Patient-Under-Investigation (PUI) jangkitan 2019-nCoV, 
        lima (5) kes dalam kalangan kontak rapat dan dua (2) kes dalam kalangan 
        rakyat  Malaysia  yang  dibawa pulang dengan Misi Bantuan Kemanusiaan. 
        Daripada jumlah tersebut, 
                             sembilan (9) kes adalah warganegara China dan 
        tiga (3) orang adalah warganegara Malaysia.    
         
        Sehubungan itu, dari 10 Januari 2020 sehingga 5 Februari 2020 jam 10:00 
        pagi; jumlah kumulatif kes PUI jangkitan 2019-nCoV adalah 257 orang; di 
        mana 161 adalah warganegara Malaysia, 91 warga China dan masing-masing 
        satu (1) warganegara Australia, Republik Korea, Jordan, Brazil dan Thailand. 
        Lima (5) kes telah disahkan positif 2019-nCoV, 235 adalah negatif 2019-nCoV 
        dan 17 kes masih menunggu keputusan makmal (Lampiran 1).  
         
        Sejumlah  25  kontak  rapat  yang  baru  kepada  kes  2019-nCoV  dilaporkan 
        sehingga 5 Februari 2020 jam 10:00 pagi. Oleh itu, jumlah kumulatif kontak 
        rapat kepada kes 2019-nCoV yang dilaporkan pada tahun 2020 sehingga hari 
        ini  adalah seramai 61 orang kesemuanya – dimana lima (5) orang adalah 
        positif dan 56 orang adalah negatif (Lampiran 1). 
                                                                      1 
         
        
        
       Susulan Misi Bantuan Kemanusiaan yang telah dijalankan, sejumlah 107 (88 
       warganegara Malaysia dan 19 ahli keluarga bukan warganegara) individu yang 
       dibawa  pulang  dan  seramai  26  petugas  yang  terlibat  (6  dari  pasukan 
       perubatan dan kesihatan, seorang dari NADMA dan Kementerian Luar Negeri, 
       12 anak kapal serta 6 pegawai dari Kedutaan Besar Malaysia) telah menjalani 
       saringan kesihatan dan sampel klinikal diambil untuk pengesanan jangkitan 
       2019-nCoV (entry  screening).  Dari  jumlah  tersebut,  dua  (2)  warganegara 
       Malaysia yang dibawa pulang telah dikesan positif 2019-nCoV dan baki 131 
       adalah negatif 2019-nCoV. Kesemua individu terbabit kini sedang menjalani 
       pemantauan selama 14 hari.    
        
       Pada peringkat awal, keupayaan makmal bagi menjalankan ujian pengesanan 
       dan  pengesahan  2019-nCoV  hanya  terhad  kepada  Institut  Penyelidikan 
       Perubatan (IMR) dan Makmal Kesihatan Awam Kebangsaan (MKAK) Sungai 
       Buloh. Kini sebanyak dua belas (12) makmal hospital dan empat (4) Makmal 
       Kesihatan Awam dari seluruh negara telah dilatih oleh pihak IMR baru-baru ini 
       dengan menggunapakai protokol yang digariskan oleh Pertubuhan Kesihatan 
       Sedunia (WHO). Kapasiti ini akan diperluaskan lagi bagi rangkaian makmal 
       swasta yang telah menyatakan kesediaan mereka untuk turut sama terlibat 
       dan sesi latihan berkaitan akan diadakan oleh pihak MKAK Sungai Buloh pada 
       6 Februari 2020.   
        
        
       DATUK SERI DR. DZULKEFLY AHMAD  
       Menteri Kesihatan Malaysia 
        
       5 Februari 2020 
                                                                                    
                                                                 2 
        
         
                                                              Lampiran 1 
                                                                         
                      Jadual 1: Ringkasan Kes PUI 2019-nCoV 
                     Sehingga Jam 10:00 Pagi; 5 Februari 2020 
         
           Warganegara    Positif    Negatif    Pending     Jumlah 
           Malaysia          1         147         13         161 
           China             4         83           4          91 
           Lain-lain         0          5           0          5 
           Jumlah            5         235         17         257 
         
         
                  Jadual 2: Ringkasan Kontak Rapat Kes 2019-nCoV  
                     Sehingga Jam 10:00 Pagi; 5 Februari 2020 
                                         
            Warganegara    Positif    Negatif    Pending     Jumlah 
            Malaysia          0          26          0          26 
            China             5          30          0          35 
            Lain-lain         0          0           0          0 
            Jumlah            5          56          0          61 
         
         
                                                                       3 
         
