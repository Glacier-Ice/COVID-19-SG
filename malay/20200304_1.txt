           
                                                         
                                     KENYATAAN AKHBAR 
                            KEMENTERIAN KESIHATAN MALAYSIA 
                                                   
               SITUASI SEMASA JANGKITAN PENYAKIT CORONAVIRUS 2019  
                                    (COVID-19) DI MALAYSIA 
                                           4 MAC 2020 
           
          STATUS TERKINI KES COVID-19 DI MALAYSIA 
           
          Kementerian Kesihatan ingin memaklumkan bahawa sehingga 12 tengah hari 
          4 Mac 2020, terdapat                   yang telah dilaporkan. 
                                14 kes baharu
           
          Sepertimana yang dimaklumkan sebelum ini,                             jangkitan 
                                                         gelombang pertama
          Penyakit Coronavirus 2019 (COVDI-19) di Malaysia yang merangkumi 
                                                                                  22 kes 
          positif COVID-19 (iaitu kes pertama sehingga kes ke-22) telah sihat dan 
                  
          discaj.
           
          Setelah 11 hari tiada kes baharu dilaporkan,                      bermula pada 
                                                       gelombang kedua
          27 Februari 2020. Bagi gelombang kedua sehingga 4 Mac 2020, terdapat 
          sebanyak 28 kes positif COVID-19 (iaitu kes ke-23 sehingga kes ke-50) yang 
          telah dilaporkan. 
           
          Ini menjadikan jumlah kes positif COVID-19 di Malaysia adalah sebanyak 50 
          kes.  
           
          KLUSTER COVID-19  
           
          Bagi gelombang kedua ini, terdapat satu (1) kluster COVID-19 yang telah 
          dikenal pasti. Kluster ini melibatkan kes positif ke-26. Berdasarkan siasatan 
          dan pengesanan kontak yang telah dijalankan sehingga kini, terdapat 215 
          kontak rapat yang dikesan. Daripada jumlah kontak rapat tersebut, 16 kes 
          dikesan positif COVID-19, 19 adalah negatif dan 180 menunggu keputusan.  
           
                                                                                          
                 
                Didapati lima (5) kes merupakan kontak rapat kepada beberapa kes positif 
                dikalangan 16 kes tersebut (kontak rapat kes ke-26).  
                 
                Ini menjadikan jumlah kes positif bagi kluster ini adalah sebanyak 21 kes (iaitu 
                kes ke-30 sehingga kes ke-50). 
                 
                Berdasarkan  maklumat  terkini  yang  diperolehi,  kes  positif  ke-26  telah 
                menghadiri beberapa aktiviti. Daripada 16 kes positif yang dikesan, didapati: 
                 
                    i.    satu (1) kes merupakan pegawai kepada kes ke-26;  
                           
                   ii.    15 kes telah menghadiri aktiviti bersama kes ke-26, di mana beberapa 
                          daripada  mereka  telah  menghadiri  lebih  daripada  satu  (1)  aktiviti 
                          bersama kes ke-26; 
                 
                 
                Aktiviti-aktiviti yang dihadiri bersama adalah seperti berikut: 
                 
                    i.    Bagi aktiviti pertama, seramai lapan (8) kontak rapat telah menghadiri 
                          aktiviti  tersebut.  Enam  (6)  daripada  jumlah  tersebut  dikesan  positif. 
                          Manakala dua (2) adalah negatif.   
                           
                   ii.    Bagi aktiviti kedua, seramai 10 kontak rapat telah menghadiri aktiviti 
                          tersebut. Empat (4) daripada jumlah tersebut dikesan positif, dua (2) 
                          negatif dan empat (4) menunggu keputusan. 
       
                  iii.    Bagi aktiviti ketiga, seramai 15 kontak rapat telah menghadiri aktiviti 
                          tersebut. Sepuluh (10) daripada jumlah tersebut dikesan positif, empat 
                          (4) negatif dan satu (1) menunggu keputusan. 
       
                  iv.     Bagi aktiviti keempat, seramai 21 kontak rapat telah menghadiri aktiviti 
                          tersebut. Seorang (1) daripada jumlah tersebut dikesan positif, 11 negatif 
                          dan sembilan (9) menunggu keputusan. 
       
                  v.      Bagi aktiviti kelima melibatkan tujuh (7) kontak rapat dan seorang (1) 
                          dikesan positif. Manakala, enam (6) adalah negatif. 
                 
                                                                                                                                                       
                 
                KKM  ingin  memaklumkan  bahawa  siasatan  mengenai  kluster  ini  masih 
                diteruskan. Sehubungan itu, KKM berharap semua pihak dapat bertenang dan 
                sentiasa  bekerjasama  dengan  memberi  maklumat  yang  tepat  apabila 
                dihubungi  atau  dikenal  pasti  sebagai  kontak  rapat.  KKM  juga  ingin 
                menasihatkan kepada organisasi yang telah dikesan kes positif agar tidak 
                perlu membuat penutupan pejabat, namun memadai menjalankan disinfeksi. 
                Pada masa yang sama, semua pihak diminta tidak menularkan sebarang 
                maklumat yang boleh menyebabkan kebimbangan kepada orang awam.   
                 
                 
                                                                              VIRTUAL                   HEALTH                   ADVISORY
                KOLOBORASI                          DENGAN                                                                                             
                  DOCTORONCALL                                 BOOKDOC
                (                                  ) DAN                            
                 
                KKM  ingin  memaklumkan  sekiranya  terdapat  pertanyaan  atau  keraguan 
                mengenai kejadian COVID-19, orang awam boleh melayari www.moh.gov.my 
                (Tanya  Doktor)  untuk  mendapatkan  nasihat  daripada  pakar  perubatan 
                keluarga untuk tindakan seterusnya. 
                  
                Sekiranya terdapat sejarah perjalanan, orang awam dipohon untuk tidak terus 
                pergi  ke  fasiliti  kerajaan.  Namun,  disarankan  agar  mendapatkan  nasihat 
                kesihatan  terlebih  dahulu  melalui  virtual  health  advisory  atau  Crisis 
                Preparedness  and  Response  Centre  (CPRC)  hotline.  Orang  awam  boleh 
                akses kepada perkhidmatan ini seperti berikut: 
                 
                    i.    virtual health advisory adalah dari 8.30 pagi hingga 5.00 petang setiap 
                          hari (Isnin hingga Ahad) dan diberikan secara percuma. 
                   ii.    CPRC hotline. 
                 
                Selepas jam 5.00 petang, perkhidmatan nasihat kesihatan boleh diakses dari 
                sumber berikut yang dikendalikan oleh syarikat swasta:  
                        i.     DoctorOnCall beroperasi daripada jam 8.00 pagi hingga 12.00 tengah 
                               malam setiap hari (Isnin hingga Ahad)  
                               (https//www.doctoroncall.com.my/coronavirus) 
                        ii.    BookDoc beroperasi 24 jam setiap hari (www.bookdoc.com) 
                 
                Sila rujuk laman sesawang DoctorOnCall dan BookDoc untuk kadar bayaran 
                yang dikenakan. 
                                                                                                                                                       
      
      
     KKM  dengan  kolaborasi  pihak  swasta  akan  menjalankan  perkhidmatan 
     pengambilan sampel COVID-19 di rumah orang awam yang ingin menjalankan 
     ujian pengesanan COVID-19 di mana caj akan dikenakan oleh pihak swasta 
     tersebut.  Pengumuman rasmi mengenai perkara ini akan menyusul dalam 
     masa terdekat. 
      
     KKM ingin mengambil kesempatan ini untuk mengucapkan syabas kepada 
     semua  warga  kerja  KKM  di  semua  peringkat  seluruh  Malaysia  yang 
     bertungkus lumus dalam menangani jangkitan COVID-19 di Malaysia. KKM 
     juga ingin mengucapkan terima kasih kepada semua kementerian dan agensi 
     yang terlibat secara langsung dan tidak langsung dalam menangani kejadian 
     ini.  
      
     Sekian, terima kasih. 
      
     DATUK DR. NOOR HISHAM BIN ABDULLAH 
     KETUA PENGARAH KESIHATAN MALAYSIA 
      
     4 Mac 2020 @ 4 petang 
                                               
