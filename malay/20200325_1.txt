          
                                                 
                              KENYATAAN AKHBAR 
                     KEMENTERIAN KESIHATAN MALAYSIA 
                                            
           SITUASI SEMASA JANGKITAN PENYAKIT CORONAVIRUS 
                          2019 (COVID-19) DI MALAYSIA 
                                    25 MAC 2020 
          
          
         STATUS  TERKINI  KES  DISAHKAN  COVID-19  YANG  TELAH 
         PULIH 
          
         Kementerian  Kesihatan  Malaysia  (KKM)  ingin  memaklumkan 
         bahawa  terdapat 16  kes yang  telah  pulih  dan  dibenarkan  discaj 
         pada hari ini. Ini menjadikan jumlah kumulatif kes yang telah pulih 
         sepenuhnya dari COVID-19 dan telah discaj daripada wad adalah 
         sebanyak 199 kes. 
          
          
         STATUS TERKINI KES COVID-19 DI MALAYSIA 
          
         Sehingga 25 Mac 2020 pukul 12:00 tengah hari, terdapat 172 kes 
         baharu yang telah dilaporkan. Ini  menjadikan  jumlah  kes  positif 
         COVID-19 di Malaysia adalah sebanyak 1,796 kes. 
          
         Berdasarkan  siasatan  awal,  daripada  172  kes  baharu  yang 
         dilaporkan hari ini, sebanyak 71 kes adalah berkaitan dengan kluster 
         perhimpunan di Seri Petaling. Manakala baki 101 kes masih lagi 
         dalam siasatan dan mungkin berkaitan dengan lain-lain kluster.  
          
         Sehingga kini, seramai 45 kes positif            sedang dirawat di 
                                               COVID-19
         Unit  Rawatan  Rapi  (ICU). Daripada  jumlah  tersebut,  34  kes 
         memerlukan bantuan pernafasan. 
          
                                                                             
      
      
     Daripada maklumat terkini yang dilaporkan ke Crisis Preparedness 
     and Response Centre (CPRC) Kebangsaan, dukacita dimaklumkan 
     bahawa sehingga kini  terdapat  pertambahan  empat  (4)  lagi  kes 
     kematian berkaitan COVID-19. 
      
     Pelaporan terbaru ini dan satu (1) pelaporan melalui siaran di laman 
     Facebook  Ketua  Pengarah  Kesihatan  malam  tadi,  menjadikan 
     jumlah  kumulatif  kes  kematian  COVID-19  di  Malaysia  adalah 
     sebanyak 19 kes:  
      
         Kes  kematian  ke-16  merupakan  kes  ke-1334,  lelaki 
       •
        warganegara Malaysia berumur 75 tahun. Beliau mempunyai 
        latar  belakang  penyakit  kronik.  Beliau  dirawat  di  Hospital 
        Angkatan Tentera Tuanku Mizan pada 16 Mac 2020 sebelum 
        dipindahkan ke Hospital Kuala Lumpur pada 18 Mac 2020. 
        Kesihatan beliau merosot dan telah diberi bantuan pernafasan 
        di ICU dan kemudiannya disahkan meninggal dunia pada 24 
        Mac 2020, jam 7.40 malam. 
         
         Kes  kematian  ke-17  merupakan  kes  ke-1251,  lelaki 
       •
        warganegara Malaysia berumur 66 tahun. Beliau mempunyai 
        latar belakang penyakit kronik. dan disyaki mempunyai sejarah 
        kontak dengan kes positif COVID-19. Beliau telah dirawat di 
        Hospital Pakar Sultanah Fatimah, Johor pada 20 Mac 2020. 
        Kesihatan beliau merosot dan telah diberi bantuan pernafasan 
        di ICU dan kemudiannya disahkan meninggal dunia pada 25 
        Mac 2020, jam 4.10 pagi. 
      
         Kes  kematian  ke-18  merupakan  kes  ke-1625,  lelaki 
       •
        warganegara Malaysia berumur 56 tahun. Beliau mempunyai 
        latar belakang penyakit kronik. Beliau dirawat di Hospital Sultan 
        Ismail, Johor pada 20 Mac 2020.  Beliau disahkan meninggal 
        dunia pada 23 Mac 2020, jam 2.00 pagi.  
      
                                               
        
        
           Kes  kematian  ke-19  merupakan  kes  ke-1246,  perempuan 
        •
          warganegara Malaysia berumur 68 tahun. Beliau telah dirawat 
          di  Hospital Sultanah Nora Ismail, Johor pada 19 Mac 2020. 
          Kesihatan beliau merosot dan telah diberi bantuan pernafasan 
          di ICU dan kemudiannya disahkan meninggal dunia pada 25 
          Mac 2020, jam 12.53 pagi. 
        
       KKM ingin mengucapkan takziah kepada ahli keluarga tersebut. 
        
        
       ANGGOTA KESIHATAN DAN POTENSI JANGKITAN COVID-19  
        
       KKM mengambil maklum bahawa anggota barisan hadapan sangat 
       komited dalam memberikan perkhidmatan perubatan dan kesihatan 
       yang  terbaik  kepada  semua  rakyat  Malaysia  bagi  menghadapi 
       kejadian pandemik COVID-19 ini. 
        
       Namun begitu, sehingga 25 Mac 2020 pukul 12:00 tengah hari, 
       dilaporkan  bahawa  terdapat  73  anggota  kesihatan  KKM  yang 
       dikesan positif COVID-19. 
        
       Berdasarkan  siasatan,  punca  jangkitan  bagi  kesemua  anggota 
       kesihatan  ini  BUKAN  disebabkan  oleh  pengendalian  kes  positif 
       COVID-19 di fasiliti Kesihatan KKM. 
        
       Daripada  jumlah  tersebut,  didapati  punca  jangkitan  bagi  47  kes 
       (64.4%)  adalah  berkaitan  dengan  majlis  perkahwinan  yang  juga 
       dihadiri oleh mereka yang menghadiri perhimpunan tabligh. Lain-lain 
       punca adalah seperti sejarah melawat ke luar negara dan dari kontak 
       keluarga yang positif COVID-19. 
        
       Untuk  makluman,  seramai  1,895  anggota  kesihatan  KKM  yang 
       menguruskan  pesakit  COVID-19  di  fasiliti  kesihatan  KKM  telah 
       menjalani ujian pengesahan, di mana 1,187 orang adalah negatif 
       manakala 708 lagi masih menunggu keputusan dan TIADA yang 
       dikesan positif.  
                                                          
        
        
       Semua  anggota  kesihatan  dan  barisan  hadapan  (frontliners) 
       dinasihati untuk mengamalkan langkah-langkah pencegahan seperti 
       yang  telah  disarankan  terutamanya  dalam  memastikan  tangan 
       sentiasa bersih, mengamalkan jarak sosial (social distancing) dan 
       pemakaian alat pelindung diri (PPE) mengikut keperluan.  
        
       Adalah  dipohon  agar  semua  anggota  kesihatan  dan  barisan 
       hadapan (frontliners) untuk memaklumkan Ketua Jabatan masing-
       masing sekiranya terlibat secara langsung atau mempunyai kontak 
       dengan peserta yang menghadiri: 
        
           program Ijtimak di Seri Petaling dari 27 Februari 2020 sehingga 
        • 3 Mac 2020; atau 
           majlis  perkahwinan  pada  6  Mac  2020  di  Bangi  atau  majlis 
        • perkahwinan pada 7 Mac 2020 di Putrajaya yang dihadiri oleh 
          anggota kesihatan. 
        
        
       NASIHAT KESIHATAN BERKAITAN COVID-19 
        
       Perintah Kawalan Pergerakan telah dilaksanakan bermula 18 Mac 
       dan kini dipanjangkan tempoh sehingga 14 April 2020. Justeru, KKM 
       ingin menasihatkan orang ramai agar terus mengekalkan jarak sosial 
       (social distancing) lebih dari satu (1) meter antara satu sama lain. 
       Orang ramai digalakkan untuk melakukan aktiviti indoor bersama 
       ahli keluarga seperti melakukan senaman. 
        
       Sekiranya  diperlukan  khidmat  nasihat,  orang  ramai  boleh 
       menghubungi  virtual  health  advisory  dari  8.30  pagi  hingga  5.00 
       petang setiap hari dan mengikuti sesi Facebook live KKM dari 10.00 
       pagi hingga 10.30 pagi dan Facebook live DoctorOnCall Dari 3.00 
       petang  hingga  3.30  petang  yang  akan  diadakan  dari  hari  Isnin 
       sehingga Jumaat . 
        
       Orang awam juga boleh menghubungi talian CPRC Kebangsaan, 
       KKM. Maklumat lanjut mengenai kejadian COVID-19 di Malaysia 
                                                          
       
      boleh juga didapati melalui saluran telegram CPRC Kementerian 
      Kesihatan Malaysia;  
       
      https://t.me/cprckkm 
       
      KKM akan terus memantau perkembangan kejadian jangkitan ini 
      melalui segala maklumat yang diperolehi dan akan dimaklumkan 
      kepada rakyat dari semasa ke semasa dalam  laman sesawang 
      KKM;  
       
      http://www.moh.gov.my/index.php 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN 
        
      25 Mac 2020 @ 5:00 petang 
       
       
       
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
                                                         
               
                                                                                                    LAMPIRAN 1 
                                                                     
                                                                     
               BILANGAN KES COVID-19 MENGIKUT NEGERI DI MALAYSIA 
                      (SEHINGGA 25 MAC 2020, JAM 12:00 TENGAH HARI) 
                                                                     
                  
                                                                        BILANGAN  BILANGAN 
                                    NEGERI                                    KES                     KES 
                                                                          BAHARU  KUMULATIF 
                  PERLIS                                                         1                      10 
                  KEDAH                                                          5                      69 
                  PULAU PINANG                                                   2                      70 
                  PERAK                                                         30                     128 
                  SELANGOR                                                      54                     435 
                  NEGERI SEMBILAN                                               14                     123 
                  MELAKA                                                         2                      33 
                  JOHOR                                                         34                     196 
                  PAHANG                                                         8                      64 
                  TERENGGANU                                                     0                      38 
                  KELANTAN                                                       6                      84 
                  SABAH                                                          0                     170 
                  SARAWAK                                                        2                      85 
                  W.P. KUALA LUMPUR                                             13                     270 
                  W.P. PUTRAJAYA                                                 1                      16 
                  W.P. LABUAN                                                    0                       5 
                     JUMLAH KESELURUHAN                                        172                    1,796 
               
                   
                                                                                                                            
