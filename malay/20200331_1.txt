        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                            31 MAC 2020 
        
        
       STATUS  TERKINI  KES  DISAHKAN  COVID-19  YANG  TELAH 
             
       PULIH
        
       Kementerian  Kesihatan  Malaysia  (KKM)  ingin  memaklumkan 
       bahawa terdapat 58  kes yang  telah  pulih  dan  dibenarkan  discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 537 kes (19.4 peratus daripada jumlah keseluruhan kes). 
        
       STATUS TERKINI KES COVID-19 DI MALAYSIA 
        
       Sehingga 31 Mac 2020 pukul 12:00 tengah hari, terdapat 140 kes 
       baharu yang  telah  dilaporkan.  Ini  menjadikan  jumlah  kes  positif 
       COVID-19 di Malaysia adalah sebanyak 2,766 kes. 
        
       Sehingga kini, seramai 94 kes positif COVID-19 sedang dirawat 
       di  Unit  Rawatan  Rapi  (ICU). Daripada  jumlah  tersebut,  60  kes 
       memerlukan bantuan pernafasan. 
        
       Daripada maklumat terkini yang dilaporkan ke Crisis Preparedness 
       and Response Centre (CPRC) Kebangsaan, dukacita dimaklumkan 
       bahawa sehingga  kini  terdapat  pertambahan enam  (6)  lagi  kes 
       kematian  berkaitan  COVID-19.  Justeru,  jumlah  kumulatif  kes 
                                                             
      
     kematian  COVID-19  di  Malaysia  adalah  sebanyak  43  kes  (1.55 
     peratus daripada jumlah keseluruhan kes): 
      
       •  Kes  kematian  ke-38  (kes  ke-2269)  merupakan  perempuan 
        warganegara  Malaysia  berumur  48  tahun  dan  mempunyai 
        latar belakang penyakit darah tinggi. Beliau merupakan kontak 
        kepada kes ke-2750. Beliau telah dirawat di Hospital Tuanku 
        Jaafar,  Negeri  Sembilan  pada  25  Mac  2020  dan  disahkan 
        meninggal dunia pada 30 Mac 2020 jam 4.04 petang.  
         
       •  Kes  kematian  ke-39  (kes  ke-2626)  merupakan  lelaki 
        warganegara  Malaysia  berumur  69  tahun  yang  mempunyai 
        latar belakang penyakit kencing manis dan darah tinggi. Beliau 
        mempunyai sejarah perjalanan ke negara Arab Saudi. Beliau 
        telah meninggal dunia pada 27 Mac 2020 di rumah beliau dan 
        jenazah beliau dibawa ke Hospital Kuala Lumpur. 
      
       •  Kes  kematian  ke-40  (kes  ke-2627)  merupakan  lelaki 
        warganegara  Malaysia  berumur  69  tahun  yang  mempunyai 
        latar belakang penyakit kencing manis dan darah tinggi. Beliau 
        telah dirawat di Hospital Enche' Besar Hajjah Khalsom, Johor. 
        Beliau disahkan meninggal dunia pada 26 Mac 2020 jam 1:03 
        petang.   
      
       •  Kes  kematian  ke-41  (kes  ke-1275)  merupakan  lelaki 
        warganegara  Indonesia  berumur  40  tahun.  Beliau  telah 
        dirawat di Hospital Umum Sarawak pada 20 Mac 2020 dan 
        disahkan meninggal dunia pada 31 Mac 2020 jam 1.38 pagi. 
      
       •  Kes  kematian  ke-42  (kes  ke-2628)  merupakan  lelaki 
        warganegara  Malaysia  berumur  81  tahun  dan  mempunyai 
        latar belakang penyakit jantung. Beliau telah dirawat di Pusat 
        Perubatan Universiti Malaya pada 27 Mac 2020 dan disahkan 
        meninggal dunia pada 31 Mac 2020 jam 7.09 pagi. 
                                               
       
       
        •  Kes  kematian  ke-43  (kes  ke-2629)  merupakan  lelaki 
          warganegara  Malaysia  berumur  73  tahun  dan  mempunyai 
          latar belakang penyakit kencing manis dan penyakit jantung. 
          Beliau  telah  dirawat  di  Hospital  Tengku  Ampuan  Rahimah, 
          Klang pada 29 Mac 2020 dan disahkan meninggal dunia pada 
          30 Mac 2020 jam 4.30 petang. 
       
      KKM mengucapkan takziah kepada ahli keluarga mereka. 
       
      EVALUASI  RINGKAS  SITUASI  SELEPAS  PELAKSANAAN 
      PERINTAH  KAWALAN  PERGERAKAN  SELAMA  DUA  (2) 
      MINGGU 
      Setelah  dua  minggu  pelaksanaan  Perintah  Kawalan  Pergerakan 
      (PKP), kita dapat melihat tren jumlah kes baharu yang dilaporkan 
      setiap  hari  (Lampiran  2).  Didapati  jumlah  kes  harian  terus 
      meningkat dan kadang kala mendatar, manakala jumlah kes harian 
      yang didiscaj dari wad meningkat saban hari. Data ini menunjukkan 
      kesan  daripada  aktiviti yang  dijalankan  oleh  KKM  dan  pelbagai 
      agensi dalam tempoh satu bulan kebelakangan ini. Namun begitu, 
      tempoh dua minggu yang seterusnya adalah mustahak, di mana ia 
      akan  menentukan  samada  tindakan  yang  diambil  oleh  kerajaan 
      setakat  ini  memberi  impak  yang  diharapkan.  Ini  sememangnya 
      berkait  rapat  dengan  tingkah  laku  masyarakat  dalam  mematuhi 
      Perintah Kawalan Pergerakan ini.  
       
      Statistik  juga  menunjukkan  terdapat  dua  (2)  kumpulan  umur 
      masyarakat  yang  paling  tinggi  kes  positif  COVID-19  berbanding 
      kumpulan umur yang lain. Dua kumpulan tersebut adalah dalam 
      lingkungan 26 sehingga 30 tahun dan juga 56 sehingga 60 tahun.  
       
       
                                                         
        
        
       NASIHAT KESIHATAN BERKAITAN COVID-19 
        
       Perintah  Kawalan  Pergerakan  (PKP)  fasa  kedua  akan  mula 
       berkuatkuasa pada 1 April 2020 sehingga 14 April 2020, manakala 
       beberapa lokasi telah diisytihar sebagai lokasi Perintah Kawalan 
       Pergerakan  Diperketatkan  (Enhanced  Movement  Control  Order). 
       Seperti dimaklumkan, tempoh dua minggu akan datang ini adalah 
       amat  penting  di  mana  kerjasama  semua  pihak  adalah  amat 
       diperlukan  bagi  memastikan  rantaian  jangkitan  COVID-19  dapat 
       diputuskan.   
        
       Justeru,  KKM  ingin  menasihatkan  orang  ramai  untuk  duduk  di 
       rumah (‘stay at home’) sambil mengamalkan etika kebersihan diri 
       misalnya  kerap  membasuh  tangan  dan  jarakkan  diri  (sosial 
       distancing)  antara  satu  sama  lain.  Sekiranya  mempunyai  gejala, 
       gunakan penutup hidung dan mulut. Selain itu, orang ramai uga j
       dinasihatkan mengamalkan perkara-perkara berikut; 
         •  Makan  secara  sihat  dengan  menyediakan  menu  sihat  dan 
          seimbang. Kurangkan pengambilan gula, garam dan lemak, 
          manakala  lebihkan  pengambilan  buah-buahan  dan  sayur-
          sayuran. 
         •  Jalani gaya hidup yang aktif dengan melakukan aktiviti fizikal 
          ataupun senaman ringan. 
         •  Bagi  mereka  yang  merokok,  gunakan  peluang  ini  untuk 
          berhenti  merokok.  Bukan  perokok  pula  boleh ‘speak  out’ 
          kepada  ahli  keluarga  yang  merokok  agar  semua  bebas 
          daripada bahaya rokok dan asap rokok. 
         •  Pupuk minda yang positif diri sendiri dan juga ahli keluarga. 
          Amalkan  teknik  relaksasi  yang  betul  dan  tenangkan  minda 
          dalam menjalani kehidupan seharian. 
                                                          
       
      Sekiranya  diperlukan  khidmat  nasihat,  orang  awam  boleh 
      menghubungi virtual  health  advisory  dari  8.30  pagi  hingga  5.00 
      petang  setiap  hari  dan  mengikuti  sesi Facebook  live  KKM  dari 
      10.00 pagi hingga 10.30 pagi dan Facebook live DoctorOnCall dari 
      3.00 petang hingga 3.30 petang yang akan diadakan dari hari Isnin 
      sehingga Jumaat.  
      Orang awam juga boleh menghubungi talian CPRC Kebangsaan, 
      KKM. Maklumat lanjut mengenai kejadian COVID-19 di Malaysia 
      boleh juga didapati melalui saluran telegram CPRC Kementerian 
      Kesihatan Malaysia; https://t.me/cprckkm. 
      KKM akan terus memantau perkembangan kejadian jangkitan ini 
      melalui segala maklumat yang diperolehi dan akan dimaklumkan 
      kepada rakyat dari semasa ke semasa. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      31 Mac 2020 @ 5.00 petang 
                      
                                                         
        
        
                                                 LAMPIRAN 1 
                                  
        BILANGAN KES COVID-19 MENGIKUT NEGERI DI MALAYSIA 
           (SEHINGGA 31 MAC 2020, JAM 12:00 TENGAH HARI) 
        
                                              BILANGAN 
                 NEGERI           BILANGAN       KES 
                                     KES      KUMULATIF 
                                   BAHARU 
        PERLIS                        1           12 
        KEDAH                         0           77 
        PULAU PINANG                  6           94 
        PERAK                         5          189 
        SELANGOR                      32         704 
        NEGERI SEMBILAN               9          181 
        MELAKA                        2           52 
        JOHOR                         16         349 
        PAHANG                        3          102 
        TERENGGANU                    0           47 
        KELANTAN                      4          131 
        SABAH                         5          206 
        SARAWAK                       21         156 
        W.P. KUALA LUMPUR             34         430 
        W.P. PUTRAJAYA                2           26 
        W.P. LABUAN                   0           10 
          JUMLAH KESELURUHAN         140         2,766 
        
                        
                                                            
        
          
                                                 LAMPIRAN 2 
                      Sumber : CPRC Kebangsaan 
                      Sumber : CPRC Kebangsaan 
                                                            
