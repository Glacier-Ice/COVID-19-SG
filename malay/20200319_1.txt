        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                                        
                            19 MAC 2020
        
        
       STATUS  TERKINI  KES  DISAHKAN  COVID-19  YANG  TELAH 
       PULIH 
        
       Kementerian  Kesihatan  Malaysia  (KKM)  ingin  memaklumkan 
       bahawa terdapat     yang telah pulih dan dibenarkan discaj pada 
                    15 kes
       hari  ini.  Ini  menjadikan  jumlah  kumulatif  kes  yang  telah  pulih 
       sepenuhnya dari COVID-19 dan telah discaj daripada wad adalah 
       sebanyak 75 kes. 
        
       STATUS TERKINI KES COVID-19 DI MALAYSIA 
        
       Sehingga 19 Mac 2020 pukul 12 tengah hari,  terdapat 110 kes 
       baharu  yang  telah  dilaporkan.  Ini  menjadikan  jumlah  kes  positif 
       COVID-19  di  Malaysia  adalah  sebanyak  900  kes.  Berdasarkan 
       siasatan awal, daripada 110 kes baharu yang dilaporkan hari ini, 
       sebanyak  63  kes  adalah  berkaitan  dengan  kluster  perhimpunan 
       tabligh di Masjid Jamek Seri Petaling. 
        
       Sehingga kini, seramai 
                         20 kes positif COVID-19 sedang dirawat di 
       Unit Rawatan Rapi (ICU) dan memerlukan bantuan pernafasan.  
        
        
        
                                                             
        
       NASIHAT KESIHATAN BERKAITAN COVID-19 
        
       Perintah  Kawalan  Pergerakan  telah  dilaksanakan  mulai  18  Mac 
       sehingga  31  Mac  2020,  yang  antara  lain  melibatkan  larangan 
       menyeluruh  pergerakan  bagi  membendung  penularan  wabak 
       jangkitan COVID-19 di Malaysia. Selama tempoh ini, orang ramai 
       diminta untuk berada di rumah. Justeru, KKM ingin menasihatkan 
       orang  ramai  mengenai  perkara-perkara  berikut  bagi  memastikan 
       tahap kesihatan yang optimum diperolehi: 
        
         1. Mengamalkan gaya hidup yang sihat. Ini termasuk sentiasa 
           mengamalkan cara pemakanan yang sihat, aktif secara fizikal, 
           tidak  merokok  di  dalam  rumah  dan  sentiasa  tenang  serta 
           mengamalkan pengurusan stres yang positif. 
            
         2. Memastikan makanan yang dibeli berada dalam keadaan baik 
           dan tidak melangkaui tarikh luput. Makanan yang sudah rosak 
           boleh menyebabkan keracunan makanan. 
        
         3. Bagi orang awam yang mempunyai penyakit kronik, pastikan 
           bekalan ubat mencukupi dan teruskan mengambil ubat-ubatan 
           mengikut jadual.  
        
         4. Melakukan pembersihan persekitaran di kediaman dan premis 
           masing-masing termasuklah aktiviti disinfeksi.    
        
       Sekiranya tidak sihat, hubungi virtual health advisory dan mengikuti 
       sesi      yang akan diadakan setiap hari bermula pada jam 9.00 
          Webinar
       pagi melalui pautan berikut: 
        
              http://www.doctoroncall.com.my/coronavirus 
        
       Orang awam juga boleh menghubungi talian Crisis Preparedness 
       and Response Centre (CPRC) Kebangsaan, KKM. Maklumat lanjut 
                                                          
        
       mengenai  kejadian  COVID-19  di  Malaysia  boleh  juga  didapati 
       melalui saluran telegram CPRC Kementerian Kesihatan Malaysia; 
       https://t.me/cprckkm.  
        
       KKM akan terus memantau perkembangan kejadian jangkitan ini 
       melalui segala maklumat yang diperolehi dan akan dimaklumkan 
       kepada rakyat dari semasa ke semasa. 
        
       Sekian, terima kasih. 
        
       YB DATO’ SRI DR. ADHAM BIN BABA 
       MENTERI KESIHATAN MALAYSIA 
       19 Mac 2020 @ 3.30 petang 
        
        
        
        
        
        
        
        
        
        
        
        
        
        
        
        
        
                                                             
        
                                               ‘LAMPIRAN 1’ 
                                  
        BILANGAN KES COVID-19 MENGIKUT NEGERI DI MALAYSIA 
           (SEHINGGA 19 MAC 2020, JAM 12:00 TENGAH HARI) 
                                  
                    NEGERI                   JUMLAH 
                                        KESELURUHAN KES 
       PERLIS                                    9 
       KEDAH                                    40 
       PULAU PINANG                             32 
       PERAK                                    35 
       SELANGOR                                 223 
       NEGERI SEMBILAN                          56 
       MELAKA                                   20 
       JOHOR                                    101 
       PAHANG                                   32 
       TERENGGANU                               11 
       KELANTAN                                 44 
       SABAH                                    112 
       SARAWAK                                  51 
       WILAYAH PERSEKUTUAN  
       KUALA LUMPUR                             123 
       WILAYAH PERSEKUTUAN 
       PUTRAJAYA                                 6 
       WILAYAH PERSEKUTUAN LABUAN                5 
             JUMLAH KESELURUHAN                 900 
                                  
          
                                                           
