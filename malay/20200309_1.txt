        
                                       
                                  
                         KENYATAAN AKHBAR 
                   KEMENTERIAN KESIHATAN MALAYSIA 
                                  
          SITUASI SEMASA JANGKITAN PENYAKIT CORONAVIRUS 2019  
                        (COVID-19) DI MALAYSIA 
                             9 MAC 2020 
        
       STATUS TERKINI KES COVID-19 DI MALAYSIA 
        
       Terkini,  KKM ingin  memaklumkan bahawa sehingga 9 Mac 2020, jam 12 
       tengah hari, terdapat 18 kes baharu jangkitan COVID-19 telah dilaporkan. 
       Kesemua kes ini telah dikesan dan diasingkan untuk rawatan selanjutnya. 
       Kontak-kontak rapat bagi kes ini juga sedang dikenalpasti untuk siasatan dan 
       pengambilan sampel selanjutnya.  
        
       KKM ingin memaklumkan satu kes (kes ke-101) yang dikesan di kalangan 
       Patient Under Investigation (PUI) telah dilaporkan melibatkan seorang lelaki 
       yang baru pulang dari Iran. Kes bersama dengan rakan perniagaan beliau 
       telah ke Iran pada 20 Februari sehingga 27 Februari 2020. Kes telah dikesan 
       bergejala pada 5 Mac 2020 dan kes telah disahkan positif COVID-19 pada 8 
       Mac 2020. Kini, kes telah dirawat dan dimasukkan ke wad isolasi Hospital 
       Tuanku Jaafar, Negeri Sembilan.  
        
       Dengan pertambahan 18 kes baharu ini, menjadikan jumlah kumulatif kes 
       positif COVID-19 di Malaysia adalah sebanyak 117 kes. Daripada jumlah ini 
       sebanyak  19  kes  dikesan  di  kalangan  Patient-Under-Investigation  (PUI) 
       jangkitan COVID-19, 96 kes dari kalangan kontak rapat dan dua (2) lagi kes 
       dari  Misi  Bantuan Kemanusiaan. Dua kes yang dilaporkan berada di Unit 
       Rawatan Rapi semalam, masih lagi dirawat di Unit Rawatan Rapi dan masih 
       memerlukan bantuan alat pernafasan.  
        
       Untuk makluman semua, kes-kes bagi gelombang kedua yang dilaporkan ini 
       (bermula kes ke-23 sehingga kes ke-117), hanya enam (6) kes sahaja yang 
                                                            
      
     dilaporkan dari  kalangan PUI  dan  mempunyai  sejarah  perjalanan  ke  luar 
     negara.  Manakala  kes-kes  lain  pula  melibatkan  kluster  yang  terdiri 
     daripada kontak-kontak rapat dan mempunyai perkaitan antara sama 
     lain.  
      
     Di  samping  itu,  KKM  juga  telah  menjalankan  survelan  COVID-19  bagi 
     mengesan kes terpencil atau sporadik di Malaysia melalui pesakit influenza-
     like-illness (ILI) dan severe acute respiratory infection (SARI) yang tiada kaitan 
     dengan  sejarah  perjalanan  ke  negara-negara  yang  terjejas  atau  kontak 
     dengan kes positif COVID-19. Sehingga 9 Mac 2020, sebanyak 574 sampel 
     telah diuji dan setakat ini tiada sampel dikesan positif jangkitan COVID-19. 
     Berdasarkan maklumat semasa, buat masa ini tiada kes sporadik COVID-
     19 yang dikesan melalui aktiviti survelan ini.  
      
     PENGAMBILAN SAMPEL COVID-19 DI RUMAH 
      
     Untuk  makluman,  KKM  telah  berkolaborasi  dengan  pihak  swasta  bagi 
     perkhidmatan pengambilan sampel COVID-19 di rumah. Dengan kolaborasi 
     ini,  orang  awam  yang  tidak  mempunyai  gejala  boleh  menjalani  ujian       
     COVID-19 di rumah tanpa perlu hadir ke fasiliti kesihatan. Orang awam boleh 
     mendapatkan perkhidmatan ini dengan memuatnaik aplikasi berkaitan bagi 
     menentukan masa lawatan ke rumah bagi tujuan pengambilan sampel. Walau 
     bagaimanapun,  perkhidmatan  pengambilan  sampel  COVID-19  ini  akan 
     dikenakan caj oleh pihak syarikat swasta berkenaan.  
      
     NASIHAT KESIHATAN 
      
       1. KKM  in  menasihatkan  orang  awam  tentang  kepentingan  penjagaan 
        kesihatan  diri  yang  baik  dan  sekiranya  bergejala,  elakkan  dari 
        mengunjungi ke tempat-tempat awam. Dua kaedah mudah ini telah 
        terbukti  mampu  mengurangkan  penularan  penyakit  berjangkit  yang 
        disebabkan oleh titisan sekresi pernafasan (respiratory droplet) dalam 
        kalangan komuniti. Kaedah ini juga merupakan salah satu kaedah yang 
        digunakan oleh negara China semasa menghadapi wabak COVID-19 di 
        negara  mereka  dan  kaedah  ini  merupakan  salah  satu  penyumbang 
        pengurangan kes COVID-19 di China.  
        
                                               
      
       2. Penjagaan  kebersihan  diri  yang  baik  adalah  seperti  sentiasa 
        mengamalkan tahap kebersihan yang tinggi seperti kerap mencuci 
        tangan dengan air dan sabun, atau menggunakan hand sanitizer dan 
        segera  dapatkan  rawatan  perubatan  sekiranya  mengalami  gejala 
        jangkitan saluran pernafasan seperti demam, batuk mahupun kesukaran 
        untuk bernafas.   
         
       3.                      menangguhkan perjalanan 
        KKM ingin menasihatkan orang ramai agar 
        ke luar negara terutamanya ke wilayah-wilayah atau bandar-bandar 
        yang  diisytiharkan  sebagai  kawasan  wabak  COVID-19  di  Republik 
        Rakyat  China,  Republik  Korea,  Jepun,  Itali  dan  Iran  (seperti  yang 
        dimaklumkan sebelum ini).  
         
       4. Orang  awam  juga  diingatkan  untuk  tidak  menyebarkan  berita  atau 
        maklumat yang tidak sahih berkaitan kejadian COVID-19 ini. Maklumat 
        terkini  berkenaan  perkembangan  semasa  kejadian  COVID-19  boleh 
        didapati daripada laman sesawang KKM; www.moh.gov.my  
         
      
     KKM akan terus memantau perkembangan kejadian jangkitan COVID-19 dari 
     semasa  ke  semasa  dan  orang  awam  akan  sentiasa  dimaklumkan 
     mengenainya.  
      
     Sekian, terima kasih. 
      
     DATUK DR. NOOR HISHAM BIN ABDULLAH 
     KETUA PENGARAH KESIHATAN MALAYSIA 
      
     9 Mac 2020 @ 4:00 petang 
      
      
      
      
      
      
      
      
                                               
                  
                                                                                                                                LAMPIRAN 1 
                                                                                                                                                         
                  KOLABORASI KKM DENGAN SWASTA UNTUK PENGAMBILAN SAMPEL COVID-19 
                                                                            DI RUMAH 
                  
                      1.  Pada masa ini pensampelan dilakukan kepada mereka yang telah dikenalpasti iaitu 
                           PUI. Pada masa yang sama ada segelintir mereka yang ingin mendapatkan ujian 
                           COVID-19 yang tidak menepati kriteria PUI.  Dengan ini KKM tiada halangan bagi 
                           mereka yang ingin untuk mendapatkan ujian ini dari pihak swasta.  
                            
                      2.  KKM berkolaborasi dengan pihak swasta bagi perkhidmatan pengambilan sampel 
                           COVID-19 di rumah melalui:  
                             a)  Melatih  anggota  dari pihak swasta dalam pengendalian kes PUI 
                             b)  Melatih pengambilan dan pengendalian sampel COVID-19 
                             c)  Kawalan mutu untuk ujian COVID-19. 
                  
                      3.  Perkhidmatan  pengambilan  sampel  ini  dilakukan  oleh  pegawai  perubatan  dan 
                           paramedik swasta yang terlatih di mana sampel akan dihantar ke makmal swasta 
                           untuk dianalisa.  
                            
                      4.  Perkhidmatan pengambilan sampel COVID-19 di rumah ini tertakluk kepada caj yang 
                           dikenakan oleh pihak swasta. 
                  
                      5.  Buat masa ini, perkhidmatan ini disediakan oleh pihak swasta seperti di bawah: 
                           a)  Bookdoc 
                           b)  Pantai Premier Pathology Sdn Bhd 
                           c)  Lablink (M) Sdn Bhd (KPJ) 
                           d)  Qualitas Medical Group Sdn Bhd 
                           e)  Gleneagles Kuala Lumpur 
                           f)   Pantai Hospital Kuala Lumpur 
                           g)  Pantai Hospital Cheras 
                           h)  Pantai Hospital Klang 
                           i)   Pantai Hospital Ayer Keroh, Melaka 
                           j)   Twin Tower Medical Centre, KLCC 
                           k)  DoctorOnCall  
                  
                 Sila layari laman web syarikat-syarikat tersebut untuk maklumat lanjut. Senarai syarikat 
                 swasta ini mungkin akan ditambah dari semasa ke semasa. 
                                                                                                                                                         
