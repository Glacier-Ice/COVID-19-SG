        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                             7 MEI 2020 
        
       STATUS  TERKINI  KES  DISAHKAN  COVID-19  YANG  TELAH 
       PULIH 
       Kementerian  Kesihatan  Malaysia  (KKM)  ingin  memaklumkan 
       bahawa terdapat     yang telah pulih dan dibenarkan discaj pada 
                    74 kes
       hari  ini.  Ini  menjadikan  jumlah  kumulatif  kes  yang  telah  pulih 
       sepenuhnya dari COVID-19 dan telah discaj daripada wad adalah 
       sebanyak       kes  (73.9  peratus  daripada  jumlah  keseluruhan 
               4,776
       kes). Ini bermakna, jumlah kes yang didiscaj pada hari ini adalah 
       hampir dua kali ganda kes baharu disahkan COVID-19. 
        
       STATUS TERKINI KES COVID-19 DI MALAYSIA 
       Sehingga 7 Mei 2020 pukul 12:00 tengah hari, terdapat 39 kes 
       baharu  yang  telah  dilaporkan.  Ini  menjadikan  jumlah  kes  positif 
       COVID-19 di Malaysia adalah sebanyak   . Oleh itu, 
                                       6,467 kes      jumlah 
       kes aktif dengan kebolehjangkitan COVID-19 adalah 1,584 kes. 
       Mereka telah diasingkan dan diberi rawatan. 
       Ingin dimaklumkan bahawa daripada 39 kes baharu yang dilaporkan 
       hari  ini, satu  (1) kes  import  dilaporkan.  Ini  bermakna,  kes 
       penularan tempatan adalah sebanyak 38 kes, di mana sebanyak 8 
       kes telah dikesan dari kluster dan lokaliti di bawah Perintah Kawalan 
       Pergerakan Diperketatkan (PKPD). 
                                                             
          
         Sehingga kini, seramai    
                                19kes positif COVID-19 sedang dirawat di 
         Unit Rawatan Rapi (ICU). Daripada jumlah tersebut, lapan (8) kes 
         memerlukan bantuan pernafasan.  
          
         Daripada maklumat terkini yang dilaporkan ke Crisis Preparedness 
         and Response Centre (CPRC) Kebangsaan, dimaklumkan bahawa 
         tiada kes kematian berkaitan COVID-19 setakat ini. Justeru, jumlah 
         kumulatif kes kematian COVID-19 di Malaysia kekal sebanyak 107 
         kes (1.65 peratus daripada jumlah keseluruhan kes). 
               
         SAMBUTAN HARI WESAK, 7 MEI 2020 
          
         KKM ingin menzahirkan selamat Hari Wesak pada hari ini iaitu, 7 Mei 
         2020  kepada  semua  penganut  agama  Buddha  di  Malaysia, 
         terutamanya petugas kesihatan dan juga anggota barisan hadapan.  
          
         Lazimnya  sempena  Hari  Wesak,  penganut  ajaran  Buddha  akan 
         mengunjungi kuil Buddha bersama-sama keluarga pada waktu pagi 
         untuk upacara keagamaan. Walaupun perhimpunan secara besar-
         besaran  dan  aktiviti  kunjung-mengunjungi  tidak  dibolehkan  pada 
         masa kini, namun begitu sambutan Hari Wesak pada kali ini masih 
         boleh diraikan dengan norma dan kelaziman baharu.  
          
         Perintah  Kawalan  Pergerakan  Bersyarat  (PKPB)  masih  perlu 
         dipatuhi, pastikan jarak sosial selamat (social distancing) sekurang-
         kurangnya  1  meter  dari  orang  lain  dan  tidak  mengadakan  atau 
         menyertai sambutan secara beramai-ramai.  
          
          
         KLUSTER PENGAWAL KESELAMATAN CHERAS 
          
         KKM telah mengenalpasti satu kluster yang melibatkan pengawal 
         dan anggota keselamatan di sebuah pusat beli-belah di Cheras, 
         Kuala Lumpur. Sehingga 7 Mei 2020 jam 12 tengah hari, sebanyak 
         sepuluh (10) kes positif COVID-19 telah dilaporkan dalam kluster ini 
         yang  melibatkan  sembilan  (9)  warganegara  Nepal  dan  seorang 
         warganegara Malaysia. 
                                                                             
         
        Punca jangkitan bagi kluster ini masih di dalam siasatan. Langkah-
        langkah pembendungan dan pencegahan seterusnya telah diambil 
        seperti mengenalpasti dan menjalankan ujian saringan COVID-19 ke 
        atas semua pekerja dan kontak rapat mereka. 
         
        Kesemua  kes  warganegara  Nepal  dalam  kluster  ini  tinggal  di 
        kediaman  yang  sama  di  Cheras.  Saringan  COVID-19  telah 
        dijalankan  ke  atas  penghuni  kediaman  mereka,  pengawal  dan 
        anggota keselamatan di pusat membeli-belah tersebut, dan juga 
        pekerja pasaraya yang berkait rapat. Setakat ini, seramai 436 orang 
        telah disaring, di mana 10 kes didapati positif, 347 kes negatif dan 
        79 orang masih menunggu keputusan.  
         
        Pejabat Kesihatan Daerah (PKD) Cheras dan Titiwangsa akan terus 
        menjalankan pemantauan ke atas kenaikan kes COVID-19 berkaitan 
        kluster ini. Kesemua kontak rapat setiap kes telah dipanggil untuk 
        tujuan saringan dan pendidikan kesihatan juga telah diberikan. 
         
        NASIHAT KESIHATAN BERKAITAN COVID-19 
         
        Para majikan pelbagai sektor ekonomi yang dibenarkan beroperasi 
        perlulah  patuh  kepada  syarat-syarat  dan  Standard  Operating 
        Procedure (SOP) yang ditetapkan oleh pihak berkuasa berdasarkan 
        sektor masing-masing. 
         
        Tambahan  pula,  adalah  amat  penting  bagi  majikan  dan  semua  
        pekerja  supaya sentiasa ikut amalan yang betul di tempat kerja 
        masing-masing seperti: 
           •  Elakkan berada di kawasan yang sesak (crowded space); 
           •  Elakkan  berada  di  kawasan  yang  tertutup  (confined  space) 
             secara beramai-ramai pada masa yang sama, seperti di ruang 
             makan (pantry) di tempat kerja; 
           •  Kekalkan jarak 1 meter ketika cakap bersemuka dengan orang 
             lain (close conversation). 
         
        KKM akan terus memantau perkembangan kejadian jangkitan ini 
        melalui  maklumat  yang  diperolehi  daripada  pihak  Pertubuhan 
        Kesihatan   Sedunia  (WHO).  Orang  ramai  akan  sentiasa 
        dimaklumkan sebarang perkembangan terkini mengenainya. Begitu 
                                                                         
       
      juga,  KKM  akan  memastikan  langkah  pencegahan  dan  kawalan 
      yang sewajarnya adalah dilaksanakan secara berterusan. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      7 Mei 2020 @ 4.30 petang            
                                                         
        
                                                LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
            (SEHINGGA 7 MEI 2020, JAM 12:00 TENGAH HARI) 
        
                                  BILANGAN    BILANGAN 
                 NEGERI          KES BAHARU      KES 
                                     *(   )   KUMULATIF 
         PERLIS                       0           18 
         KEDAH                        0           95 
         PULAU PINANG                 0          121 
         PERAK                        0          253 
                                                      
         SELANGOR                    16         1,580
         NEGERI SEMBILAN              0          600 
         MELAKA                     1 (1)        209 
         JOHOR                        0          667 
         PAHANG                       0          305 
         TERENGGANU                   0          110 
         KELANTAN                     0          155 
         SABAH                        1          317 
         SARAWAK                      1          537 
         W.P. KUALA LUMPUR           20         1,398 
         W.P. PUTRAJAYA               0           86 
         W.P. LABUAN                  0           16 
          JUMLAH KESELURUHAN        39 (1)      6,467 
        
       *(   ) adalah merujuk kepada kes-kes import  
        
        
                                                           
