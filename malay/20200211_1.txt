                                                 
                                                 
                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                KENYATAAN AKHBAR  
                                                                   MENTERI KESIHATAN MALAYSIA 
                           
                                                                        SITUASI TERKINI JANGKITAN 
                                         2019 NOVEL CORONAVIRUS (2019-nCoV) DI MALAYSIA   
                           
                           
                          VIDEO KONFERENS BERSAMA MENTERI KESIHATAN SINGAPURA  
                           
                                 •  Kementerian Kesihatan Malaysia (KKM) ingin memaklumkan satu 
                                       sesi  ‘video  conference’  dua  hala  melibatkan  Menteri  Kesihatan 
                                       Malaysia dan Singapura telah diadakan pada petang ini. 
                           
                                 •  Ia disertai oleh para pegawai kanan Kementerian dari kedua-dua 
                                       belah pihak. 
                           
                                 •  Perbincangan  berkisarkan  kepada  situasi  semasa  kejadian 
                                       jangkitan 2019-nCoV di Malaysia dan Singapura, serta langkah-
                                       langkah yang sewajarnya dilaksanakan bagi menangani kejadian 
                                       jangkitan  berkenaan  khususnya  melalui  pengukuhan  kerjasama 
                                       sediaada. 
                           
                                 •  Melalui                    sesi            perbincangan                          tersebut,                  beberapa                    perkara 
                                       sebagaimana berikut telah dipersetujui oleh kedua-dua belah pihak: 
                                        
                                              o  Menubuhkan  satu  Jawatankuasa  Kerja  Bersama  yang 
                                                    diterajui  oleh  Timbalan  Menteri  Kesihatan  Malaysia  dan 
                                                    Singapura. 
                                                     
                                              o  Objektif  penubuhannya  adalah  bagi  memperkukuhkan 
                                                    pelbagai usaha merentasi sempadan kedua-dua negara dan 
                                                    dipersetujui secara bersama. 
                                        
                                                                                                                                                                                           1 
                                              o  Para  pegawai  kanan  dari  Malaysia  dan  Singapura  akan 
                                                    bekerjasama  dan  meneruskan  perbincangan  dalam  masa 
                                                    terdekat                  bagi             mengenalpasti                           terma                rujukan                 bagi 
                                                    Jawatankuasa Kerja Bersama. 
                           
                                 •  Fokus kerjasama dua hala itu adalah seperti berikut: 
                                         
                                                        a. Perkongsian maklumat dalam bidang kesihatan awam, 
                                                              perubatan, dan penyelidikan bagi memastikan penularan 
                                                              jangkitan 2019-nCoV ditangani secara berkesan. 
                                        
                                                        b. Saringan  dan  Pengurusan  kes  rentas  sempadan 
                                                              Malaysia-Singapura 
                           
                                                        c.  Penyeragaman indikasi bagi penggunaan ubat anitiviral 
                                                              kepada pesakit yang disahkan positif 2019-nCoV. 
                                        
                                 •  Mengenalpasti pegawai yang bertanggungjawab (contact person) di 
                                       kedua-dua  kementerian  bagi  tujuan  komunikasi  berkenaan 
                                       pengurusan kes 2019-nCoV dan pengesanan kontak rapat.         
                           
                           
                          STATUS TERKINI JANGKITAN 2019-nCoV DI MALAYSIA 
                           
                                 •  KKM ingin memaklumkan bahawa TIADA kes baru dilaporkan pada 
                                       hari  ini,  menjadikan  jumlah  kumulatif  kes  2019-nCoV  yang 
                                       dilaporkan sehingga hari ini KEKAL sebanyak 18 kes; 
                           
                                              o  Lapan  (8)  kes  dalam  kalangan  kes  Patient-Under-
                                                    Investigation (PUI) jangkitan 2019-nCoV 
                                              o  Lapan (8) kes dalam kalangan kontak rapat 
                                              o  Dua (2) kes dalam kalangan rakyat Malaysia yang dibawa 
                                                    pulang dengan Misi Bantuan Kemanusiaan. 
                           
                           
                                 •  Daripada jumlah tersebut juga: 
                           
                                                                                                                                                                                           2 
                                              o  Dua belas (12) kes adalah warganegara China 
                                              o  Enam (6) orang adalah warganegara Malaysia. 
                           
                                 •  Daripada dua belas (12) kes positif dalam kalangan warganegara 
                                       China, tiga (3) kes telah discaj daripada wad. 
                           
                                 •  Mereka telah menjalani ujian pengesanan ulangan 2019-nCoV dan 
                                       didapati negatif sebanyak dua (2) kali berturut-turut. 
                           
                                 •  Sehingga kini, aktiviti pengesanan kontak rapat masih diteruskan 
                                       lagi bagi mengenalpasti kontak rapat kepada kes. 
                           
                                 •  Sebanyak 106 kontak rapat telah dikenalpasti dan jumlah ini akan 
                                       bertambah sehingga pengesanan kontak rapat ini selesai. 
                           
                                              o  60 kontak rapat ini terdiri daripada warganegara Malaysia 
                                              o  46 lagi terdiri daripada warganegara China. 
                           
                                 •  Kesemua kontak rapat yang telah dikesan ini, telah diambil sampel 
                                       dan diletakkan di Perintah Pengawasan dan Pemerhatian. 
                           
                                 •  KKM akan terus memantau perkembangan kejadian jangkitan ini 
                                       melalui maklumat yang diperolehi daripada pihak WHO. 
                           
                                 •  Orang ramai akan sentiasa dimaklumkan sebarang perkembangan 
                                       terkini mengenainya. Begitu juga, KKM akan memastikan langkah 
                                       pencegahan dan kawalan yang sewajarnya dilaksanakan secara 
                                       berterusan. 
                           
                          Sekian, terima kasih 
                           
                          YB DATUK SERI DR. DZULKEFLY AHMAD 
                          Menteri Kesihatan Malaysia 
                           
                          10 Februari 2020 
                                                                                                                                                                                           3 
