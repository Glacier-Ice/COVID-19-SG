       
                                    
                      KENYATAAN AKHBAR 
                KEMENTERIAN KESIHATAN MALAYSIA 
                                
        SITUASI SEMASA JANGKITAN PENYAKIT CORONAVIRUS 
                   2019 (COVID-19) DI MALAYSIA 
                         17 APRIL 2020 
       
      STATUS  TERKINI  KES  DISAHKAN  COVID-19  YANG  TELAH 
      PULIH 
      Kementerian  Kesihatan  Malaysia  (KKM)  ingin  memaklumkan 
      bahawa terdapat 201 kes yang telah pulih dan dibenarkan discaj 
      pada hari ini. Ini menjadikan jumlah kumulatif kes yang telah pulih 
      sepenuhnya dari COVID-19 dan telah discaj daripada wad adalah 
      sebanyak 2,967  kes  (56.5  peratus  daripada  jumlah  keseluruhan 
      kes). Justeru, bilangan kes yang didiscaj hari ini adalah hampir 
      tiga kali ganda bilangan kes baharu yang dilaporkan.  
       
      STATUS TERKINI KES COVID-19 DI MALAYSIA. 
      Sehingga 17 April 2020 pukul 12:00 tengah hari, terdapat 69 kes 
      baharu  yang  telah  dilaporkan.  Ini  menjadikan  jumlah  kes  positif 
      COVID-19  di  Malaysia  adalah  sebanyak  5,251  kes.  Oleh  itu, 
      jumlah  kes  aktif  dengan  kebolehjangkitan  COVID-19  adalah 
      2,198 kes. Mereka telah diasingkan dan diberi rawatan. 
       
      Sehingga kini, seramai 51 kes positif COVID-19 sedang dirawat 
      di  Unit  Rawatan  Rapi  (ICU). Daripada  jumlah  tersebut,  26  kes 
      memerlukan bantuan pernafasan.  
       
                                                         
          
         Daripada maklumat terkini yang dilaporkan ke Crisis Preparedness 
         and Response Centre (CPRC) Kebangsaan, dukacita dimaklumkan 
         bahawa terdapat pertambahan dua (2) lagi kes kematian berkaitan 
         COVID-19. Justeru, jumlah kumulatif kes kematian COVID-19 di 
         Malaysia adalah sebanyak 86 kes (1.64 peratus daripada jumlah 
         keseluruhan kes): 
         •  Kes   kematian    ke-85   (kes   ke-5064)    merupakan  lelaki 
           warganegara  Malaysia  berumur  85  tahun.  Beliau  mempunyai 
           sejarah kontak rapat dengan kes positif COVID-19, iaitu kes ke-
           4657  berkaitan  dengan  kluster  PUI  Bali. Beliau  telah  dirawat 
           untuk penyakit barah darah di sebuah pusat perubatan swasta 
           dan kemudiannya dipindah ke Hospital Tengku Ampuan Azaf n, 
           Pahang pada 15 April 2020 dan disahkan meninggal dunia pada 
           16 April 2020 jam 3.30 petang. 
            
         •  Kes   kematian    ke-86   (kes   ke-5183)    merupakan  lelaki 
           warganegara Malaysia berumur 85 tahun dan mempunyai latar 
           belakang  penyakit  darah  tinggi  dan  strok. Beliau  mempunyai 
           sejarah kontak rapat dengan kes positif COVID-19, iaitu kes ke-
           2321. Beliau telah dirawat di Pusat Perubatan Universiti Malaya 
           pada 1 April 2020 dan disahkan meninggal dunia pada 16 April 
           2020 jam 8.56 malam. 
          
         KKM mengucapkan takziah kepada ahli keluarga mereka.  
          
         JANGKITAN         COVID-19       DI      KALANGAN         BUKAN 
         WARGANEGARA DI MALAYSIA 
          
         Sehingga  16  April  2020  jam  12  tengah  hari,  pihak  KKM  telah 
         mengesan  sebanyak  601  kes  positif  COVID-19  (iaitu  356  kes 
         sedang dirawat, 242 kes telah pulih dan tiga (3) kes kematian) di 
         kalangan bukan warganegara Malaysia. Mereka adalah termasuk 
                                                                             
          
         kumpulan  pelancong,  pekerja  asing,  golongan  pelarian  dan 
         pemohon suaka (asylum seeker).  
         Daripada jumlah tersebut, antara negara utama adalah: 
         •  108 kes terdiri daripada warganegara Indonesia 
         •  104 kes terdiri daripada warganegara Filipina 
         •  63 kes terdiri daripada warganegara Bangladesh 
         •  60 kes terdiri daripada warganegara India 
         •  51 kes terdiri daripada warganegara Pakistan 
         Seperti   yang  termaklum  melalui  media  massa,  terdapat 
         peningkatan kes COVID-19 di Singapura yang dikaitkan dengan 
         penularan  COVID-19  di  asrama  pekerja.  Ini  dilaporkan  telah 
         menyumbang kepada lebih daripada 50 peratus keseluruhan kes 
         positif  COVID-19  di  negara  tersebut. Mengambil iktibar  daripada 
         situasi  ini,  dan  memandangkan  Malaysia  juga  mempunyai  ramai 
         pekerja  asing,  langkah-langkah  perlu  diambil  bagi  mencegah 
         penularan COVID-19 khususnya di kalangan warga asing.  
         Bagi industri  yang menggunakan banyak tenaga kerja, termasuk 
         daripada    kalangan     warga     kerja   asing,   majikan    adalah 
         bertanggungjawab  untuk  memastikan  langkah-langkah  berikut 
         adalah dilaksanakan di tempat kerja: 
         •  Pemeriksaan    suhu  badan  dan  gejala  sebelum  memasuki 
            premis; 
         •  Penyediaan tempat mencuci tangan atau hand sanitizer; 
         •  Kerap  melaksanakan  proses  pembersihan  dan  pembasmian 
            kuman terutamanya ruang guna sama; 
         •  Amalan  jarak  sosial  selamat  iaitu  sekurang-kurangya  1  meter 
            termasuk di ruang kerja dan ruang makan seperti:- 
              o  Elakkan pekerja tidak berkumpul di ruang sempit (confined 
                 space) 
              o  Elakkan  terlalu  ramai  pekerja  bersama  pada  satu  masa 
                 (congregation) 
              o  Amalkan  jarak  1  meter  semasa  bercakap  (close 
                 conversation) 
                                                                                
        
       Sekiranya tempat tinggal disediakan, langkah-langkah pencegahan 
       terutamanya amalan jarak sosial selamat dan kebersihan tangan 
       dan  diri  perlu  ditekankan.  Pekerja-pekerja  yang  mempunyai 
       kediaman sendiri juga perlu mematuhi dan mengamalkan langkah-
       langkah  pencegahan  tersebut  di  samping  mengambil  inisiatif 
       sendiri untuk kerap menjalankan sanitasi dan pembersihan rumah / 
       tempat kediaman masing-masing.  
       KKM  juga  menggembeleng  tenaga  bersama  dengan  United 
       Nations High Commission for Refugees (UNHCR) bagi memastikan 
       golongan  pelarian  dan  pemohon  suaka (asylum  seeker)  turut 
       diliputi dalam aktiviti pencegahan dan kawalan yang dilaksanakan 
       oleh pihak Kerajaan.  
       KKM  bekerjasama  rapat  dengan  kedutaan  negara-negara 
       berkenaan di Malaysia dan juga badan bukan kerajaan (NGO) yang 
       berkaitan,  agar  dapat  membantu KKM dalam usaha penyebaran 
       dan  penyampaian  maklumat    kepada  warga  asing  di  Malaysia 
       dalam bahasa ibunda masing-masing. National IHR Focal Points 
       (NFPs) daripada negara-negara berkaitan juga akan dimaklumkan 
       mengenai kes-kes positif  COVID-19  di  kalangan warga  asing  di 
       Malaysia.  
        
       NASIHAT KESIHATAN BERKAITAN COVID-19 
        
       KKM menasihatkan orang ramai supaya mematuhi segala arahan 
       berkaitan dengan Perintah Kawalan Pergerakan.  
       Semasa berada di rumah, KKM ingin menasihatkan orang ramai 
       agar  sentiasa  mengamalkan  tahap  kebersihan  yang  tinggi  pada 
       setiap masa, seperti kerap mencuci tangan dengan menggunakan 
       air  dan  sabun  dan  amalkan  jarak  sosial  (social  distancing) 
       sekurang-kurangnya 1 meter dari orang lain. 
       KKM  akan  terus  memantau  perkembangan  kejadian  COVID-19 
       melalui segala maklumat yang diperolehi dan akan dimaklumkan 
       kepada rakyat dari semasa ke semasa. 
                                                          
       
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      17 April 2020 @ 5.00 petang          
                                                         
        
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
          (SEHINGGA 17 APRIL 2020, JAM 12:00 TENGAH HARI) 
        
                                  BILANGAN    BILANGAN 
                 NEGERI              KES         KES 
                                   BAHARU     KUMULATIF 
        PERLIS                        0           18 
        KEDAH                         0           94 
        PULAU PINANG                  0          119 
        PERAK                         1          252 
        SELANGOR                      9          1,338 
        NEGERI SEMBILAN               13         402 
        MELAKA                        1          148 
        JOHOR                         9          623 
        PAHANG                        1          262 
        TERENGGANU                    0          108 
        KELANTAN                      0          155 
        SABAH                         5          293 
        SARAWAK                       10         397 
        W.P. KUALA LUMPUR             19         971 
        W.P. PUTRAJAYA                0           55 
        W.P. LABUAN                   1           16 
          JUMLAH KESELURUHAN          69         5,251 
        
        
        
                                                            
