        
                                      
                                  
                         KENYATAAN AKHBAR 
                   KEMENTERIAN KESIHATAN MALAYSIA 
                                  
          SITUASI SEMASA JANGKITAN PENYAKIT CORONAVIRUS 2019  
                        (COVID-19) DI MALAYSIA 
                                      
                             8 MAC 2020
        
       STATUS TERKINI KES DISAHKAN COVID-19 YANG TELAH PULIH 
        
       Kementerian Kesihatan Malaysia (KKM) ingin memaklumkan bahawa kes ke-
       41 yang disahkan positif Penyakit Coronavirus 2019 (COVID-19) sebelum ini 
       telah pulih dan dibenarkan discaj daripada wad Hospital Kuala Lumpur. Ini 
       menjadikan 24 kes telah pulih sepenuhnya setakat ini dari COVID-19 dan telah 
       discaj daripada wad. 
        
       STATUS TERKINI KES COVID-19 DI MALAYSIA 
        
       Terkini,  KKM  ingin  memaklumkan bahawa sehingga 8 Mac 2020, jam 12 
       tengah  hari,  terdapat  enam  (6)  kes  baharu  jangkitan  COVID-19  telah 
       dilaporkan.  Kesemua kes ini  telah  dikesan  dan  diasingkan  untuk  rawatan 
       selanjutnya. Kontak-kontak rapat bagi kes ini juga sedang dikenalpasti untuk 
       siasatan dan pengambilan sampel selanjutnya. Kesemua kes baharu yang 
       dilaporkan pada hari ini terdiri daripada kontak- kontak rapat kluster kes ke-26. 
       Kesemua kes ini telah dikesan semasa aktiviti pengesanan kontak dan 
       telah  dimasukkan  ke  hospital  bagi  isolasi  dan  rawatan  selanjutnya.  
       Aktiviti  pengesanan  kontak  rapat  masih  sedang  dijalankan  sehingga 
       punca di mana jangkitan ini terjadi dapat dikenalpasti.  
        
       Dengan pertambahan enam (6) kes baharu ini, menjadikan jumlah kumulatif 
       kes positif COVID-19 di Malaysia adalah sebanyak 99 kes. Daripada jumlah 
       ini  sebanyak  18  kes  dikesan  dikalangan  Patient-Under-Investigation  (PUI) 
       jangkitan COVID-19, 79 kes dari kalangan kontak rapat dan dua (2) lagi kes 
       dari Misi Bantuan Kemanusiaan. Daripada jumlah ini, sebanyak dua kes telah 
                                                            
      
     dilaporkan  memerlukan  bantuan  pernafasan  dan  dirawat  di  Unit  Rawatan 
     Rapi. Kes-kes ini juga telah diberikan rawatan anti-viral.  
      
     Untuk makluman semua, kes-kes bagi gelombang kedua yang dilaporkan ini 
     (bermula kes ke-23 sehingga kes ke-99), hanya lima (5) kes sahaja yang 
     dilaporkan  dari  kalangan  PUI  dan  mempunyai  sejarah  perjalanan  ke  luar 
     negara.  Manakala  kes-kes  lain  pula  melibatkan  kluster  yang  terdiri 
     daripada kontak-kontak rapat dan mempunyai kaitan antara satu sama 
     lain.  
      
     KKM juga telah menjalankan survelan COVID-19 bagi mengesan kes sporadik 
     dan kes tempatan di Malaysia melalui pesakit influenza-like-illness (ILI) dan 
     severe acute respiratory infection (SARI) yang tiada kaitan dengan sejarah 
     perjalanan ke negara-negara yang terjejas atau kontak dengan kes positif 
     COVID-19.  Sehingga  8  Mac  2020,  sebanyak  567  sampel  telah  diuji  dan 
     setakat ini tiada sampel dikesan positif jangkitan COVID-19. Berdasarkan 
     maklumat semasa, buat masa ini tiada kes sporadik COVID-19 yang 
     dikesan melalui aktiviti survelan ini.  
      
     NASIHAT KESIHATAN 
      
       1. Bagi individu yang telah diarahkan untuk menjalani “home surveillance” 
        pastikan  anda  mematuhi  tatacara  Perintah  Pengawasan  dan 
        Pemerhatian  di  rumah  yang  telah  ditetapkan.  Untuk  makluman, 
        Perintah Pengawasan dan Pemerhatian di rumah ini merupakan arahan 
        yang  termaktub  dalam  Akta  Pencegahan  dan  Pengawalan  Penyakit 
        Berjangkit 1988 (Akta 342). 
         
       2.                      menangguhkan perjalanan 
        KKM ingin menasihatkan orang ramai agar 
        ke luar negara, terutamanya ke wilayah-wilayah atau bandar-bandar 
        yang  diisytiharkan  sebagai  kawasan  wabak  COVID-19  di  Republik 
        Rakyat  China,  Republik  Korea,  Jepun,  Itali  dan  Iran  (seperti  yang 
        dimaklumkan sebelum ini).  
      
       3. Orang awam juga dinasihatkan untuk sentiasa mengamalkan tahap 
        kebersihan yang tinggi seperti kerap mencuci tangan dengan air dan 
        sabun, atau menggunakan hand sanitizer. Segera dapatkan rawatan 
                                               
      
        perubatan sekiranya mengalami gejala jangkitan  saluran  pernafasan 
        seperti demam, batuk mahupun kesukaran untuk bernafas. 
      
       4. Orang  awam  yang  bergejala  dinasihatkan  agar  tidak  mengunjungi 
        tempat-tempat yang padat dengan orang ramai. Jarakkan diri sekurang-
        kurangnya satu meter bila berhadapan dengan individu lain. 
      
       5. Orang  awam  juga  diingatkan  untuk  tidak  menyebarkan  berita  atau 
        maklumat yang tidak  sahih  berkaitan  kejadian  COVID-19  ini  seperti
                                               
                                    
        tempat-tempat yang dicemari oleh COVID-19.
      
       6. KKM akan terus memantau perkembangan kejadian jangkitan COVID-
        19 dari semasa ke semasa dan orang awam akan sentiasa dimaklumkan 
        mengenainya.  Maklumat  terkini  berkenaan  perkembangan  semasa 
        kejadian  COVID-19  boleh  didapati  daripada  laman  sesawang  KKM; 
        www.moh.gov.my
                   
      
      
     Sekian, terima kasih. 
      
     DATUK DR. NOOR HISHAM BIN ABDULLAH 
     KETUA PENGARAH KESIHATAN MALAYSIA 
      
     8 Mac 2020 @ 4:00 petang
                     
                                               
