                                                 
                                                 
                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                 KENYATAAN AKHBAR  
                                                                   MENTERI KESIHATAN MALAYSIA 
                            
                                          SITUASI TERKINI JANGKITAN COVID-19 DI MALAYSIA   
                            
                           STATUS TERKINI JANGKITAN COVID-19 DI MALAYSIA 
                            
                                   Kementerian Kesihatan Malaysia (KKM) ingin memaklumkan satu 
                                        (1) kes yang telah sembuh sepenuhnya dan dibenarkan pulang 
                                        hari ini pada 17 Februari 2020. 
                                         
                                              o  Kes  tersebut  adalah  Kes  ke-9,  melibatkan  seorang  lelaki 
                                                     warganegara Malaysia berumur 41 tahun, yang sebelum ini 
                                                     dirawat di Hospital Sungai Buloh. 
                                              o  Beliau juga merupakan warganegara Malaysia pertama yang 
                                                     disahkan positif jangkitan COVID-19. 
                                         
                                   Sehubungan itu, KKM juga ingin memaklumkan bahawa TIADA 
                                        kes baru dilaporkan pada hari ini, 17 Februari 2020. 
                                  
                                              o  Jumlah kumulatif kes COVID-19 yang dilaporkan sehingga 
                                                     hari  ini  KEKAL  sebanyak  22  kes  dimana  hanya  13  kes 
                                                     yang masih dirawat di wad.  
                            
                                   Daripada keseluruhan 22 kes yang dilaporkan: 
                                         
                                              o  12  kes  dalam  kalangan  kes  Patient-Under-Investigation 
                                                     (PUI) 
                                              o  Lapan (8) kes dalam kalangan kontak rapat 
                                              o  Dua (2) kes dalam kalangan rakyat Malaysia yang dibawa 
                                                     pulang dengan Misi Bantuan Kemanusiaan. 
                            
                            
                                                                                                                                                                                           1 
                                   Daripada jumlah keseluruhan 22 kes itu juga: 
                                         
                                              o  15 orang adalah warganegara China 
                                              o  Enam (6) orang adalah warganegara Malaysia 
                                              o  Seorang (1) adalah warganegara Amerika Syarikat. 
                                               
                                   Daripada 22 kes positif COVID-19 yang dikesan di Malaysia: 
                                         
                                              o  Sembilan (9) kes telah discaj daripada wad. 
                                              o  Mereka telah menjalani ujian pengesanan ulangan COVID-
                                                     19 dan didapati negatif sebanyak dua (2) kali berturut-turut.  
                            
                           PATIENT-UNDER-INVESTIGATION                                                              (PUI)               DAN  PENGESANAN 
                           KONTAK RAPAT 
                            
                                   Sehingga 17 Februari 2020: 
                            
                                              o  Sebanyak 557 Patient-Under-Investigation (PUI) dilaporkan 
                                                     ke CPRC 
                                              o  Sebanyak 316 kontak rapat telah dikenalpasti.      
                            
                                   KKM  ingin  mengambil  peluang  ini  untuk  mengucapkan  terima 
                                        kasih kepada semua warga kerja KKM yang telah berkerja keras 
                                        dalam menangani kejadian COVID-19 di Malaysia. 
                            
                           KOMITMEN KKM  
                            
                                   Sebagaimana  kenyataan  akhbar  yang  dikeluarkan  oleh  YAB 
                                        Timbalan Perdana Menteri Malaysia semalam berkenaan seorang 
                                        wanita  warganegara  Amerika  Syarikat  yang  disahkan  positif 
                                        jangkitan COVID-19. 
                            
                                   Komunikasi  dengan  negara  Kemboja  telah  dilakukan  melalui 
                                        International  Health  Regulations  (IHR)  Focal  Point  Malaysia,  di 
                                        mana  IHR  Focal  Point  Malaysia  telah  berhubung  dengan  IHR 
                                        Focal Point Kemboja sejak 14 Februari 2020, sebelum kes positif 
                                        ini dikesan. 
                                                                                                                                                                                           2 
                                   Pada petang ini, saya telah membuat telesidang (teleconference) 
                                        bersama  dengan  Menteri  Kesihatan  Kemboja,  H.E.  Prof  Mam 
                                        Bunheng, bagi memperkukuhkan kerjasama di antara dua negara 
                                        dalam usaha menangani kejadian jangkitan COVID-19 ini. 
                                         
                                   Pada telesidang tersebut,  saya  telah  maklumkan kepada  beliau 
                                        bahawa  pesakit  warganegara  Amerika  Syarikat  tersebut 
                                        menunjukkan  tahap  kesihatan  yang  semakin  baik.  Saya  turut 
                                        memaklumkan bahawa ujian pengesahan COVID-19 ulangan telah 
                                        dijalankan mengikut tatacara yang telah ditetapkan dan didapati 
                                        masih positif.  
                                         
                                   Saya  dan  Menteri  Kesihatan  Kemboja  berharap  keadaan 
                                        kesihatan pesakit berkenaan bertambah baik.  
                            
                                   KKM akan terus bekerjasama secara rapat dengan semua Negara 
                                        yang terlibat dan pihak WHO dalam pengurusan kes COVID-19  
                                        dan penyelarasan maklumat bagi menjalankan aktiviti pengesanan 
                                        kontak rapat. 
                            
                                   KKM ingin mengambil kesempatan ini untuk mengucapkan terima 
                                        kasih kepada Yang Amat Berhormat Perdana Menteri Malaysia, 
                                        Yang Amat Berhormat Timbalan Perdana Menteri Malaysia dan 
                                        agensi-agensi yang terlibat secara langsung atau tidak langsung 
                                        dalam menangani kejadian COVID-19. 
                            
                                   Kerjasama  dan  sokongan  yang  diberikan  kepada  pihak  KKM 
                                        amatlah dihargai.  
                            
                                   KKM akan terus memantau perkembangan kejadian jangkitan ini 
                                        melalui maklumat yang diperolehi daripada pihak WHO. 
                            
                                   Orang ramai akan sentiasa dimaklumkan sebarang perkembangan 
                                        terkini mengenainya. Begitu juga, KKM akan memastikan langkah 
                                        pencegahan dan kawalan yang sewajarnya dilaksanakan secara 
                                        berterusan. 
                            
                                                                                                                                                                                           3 
                            
                           Sekian, terima kasih. 
                            
                           YB DATUK SERI DR. DZULKEFLY AHMAD 
                           Menteri Kesihatan Malaysia 
                            
                           17 Februari 2020 
                                                                                                                                                                                           4 
