                                                 
                                                 
                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                KENYATAAN AKHBAR  
                                                      KETUA PENGARAH KESIHATAN MALAYSIA 
                           
                                                                       SITUASI TERKINI JANGKITAN 
                                              CORONAVIRUS DISEASE (COVID-19) DI MALAYSIA   
                           
                          Kementerian  Kesihatan  Malaysia  (KKM)  ingin  memaklumkan  bahawa 
                          pada  hari  ini,  terdapat  dua  (2)  kes  yang  disahkan  positif  Penyakit 
                          Coronavirus  2019  (COVID-19)  telah  pulih  sepenuhnya,  manakala 
                          terdapat  satu  (1)  kes  baharu  yang  telah  dilaporkan  kepada  Crisis 
                          Preparedness and Response Centre (CPRC) Kebangsaan. 
                           
                          KES DISAHKAN COVID-19 YANG TELAH PULIH 
                          Terkini, KKM ingin memaklumkan dua (2) kes iaitu kes ke-16 dan kes ke-
                          22 yang disahkan positif COVID-19 sebelum ini telah pulih sepenuhnya 
                          dan dibenarkan discaj daripada wad pada hari ini. Kes ke-16 merupakan 
                          seorang wanita warganegara China berumur 67 tahun yang mendapat 
                          rawatan di Hospital Kuala Lumpur. Manakala kes ke-22 ialah seorang 
                          warganegara  Amerika  Syarikat  yang  mendapat  rawatan  di  Hospital 
                          Sungai Buloh. Justeru, seramai 22 orang telah pulih sepenuhnya dan 
                          telah discaj daripada wad.  
                           
                           
                           
                           
                                                                                                                                                                                          1 
                          KES BAHARU KE-23  
                          Kes ke-23 ini merupakan seorang wanita berusia 53 tahun warganegara 
                          Malaysia. Beliau mempunyai sejarah perjalanan ke negara Jepun baru-
                          baru ini. Apabila pulang dari Jepun pada 23 Februari 2020, pesakit telah 
                          mula  mempunyai  gejala  demam  pada  keesokan  harinya  dan  telah 
                          mendapat rawatan di sebuah hospital di Kuala Lumpur. Ujian pengesanan 
                          COVID-19 diambil bagi kes ini dan disahkan positif pada 27 Februari 
                          2020.   
                           
                          Sehingga 27 Februari 2020, seramai 1,569 individu telah diambil sampel 
                          bagi  pengesanan  COVID-19.  Mereka  terdiri  daripada  Patient-under-
                          investigation (PUI), kontak rapat, Misi Bantuan Kemanusian dan kapal 
                          persiaran Dream World. Daripada jumlah ini, sebanyak 23 kes disahkan 
                          positif  COVID-19,  sebanyak  1,523  adalah  negatif  dan  23  masih 
                          menunggu keputusan makmal.  
                           
                          MISI BANTUAN KEMANUSIAN KE-2 
                          Sejumlah  66  individu  (46  warganegara  Malaysia  dan  20  bukan 
                          warganegara Malaysia yang merupakan pasangan atau anak mereka) 
                          telah dibawa pulang dari Wuhan, China melalui Misi Bantuan Kemanusian 
                          ke-2 pada 26 Februari 2020. Semasa ketibaan di Malaysia, mereka telah 
                          menjalani  saringan  kesihatan  dan  sampel  klinikal  telah  diambil  untuk 
                          pengesanan COVID-19 (entry screening). Hasil saringan tersebut, tiada 
                          individu yang bergejala dan keputusan makmal bagi kesemua 66 individu 
                          tersebut didapati negatif COVID-19. Selanjutnya mereka ditempatkan di 
                          pusat pemantauan bagi menjalani pemantauan kesihatan selama 14 hari. 
                            
                           
                           
                                                                                                                                                                                          2 
                    NASIHAT KESIHATAN BERKAITAN COVID-19 
                    KKM ingin memaklumkan sehingga 27 Februari 2020 pada 8.00 pagi, 
                    sejumlah  81,398  kes  COVID-19  yang  melibatkan  2,770  kematian 
                    dilaporkan di seluruh dunia. Daripada jumlah tersebut, 4% (3,200 kes) 
                    dilaporkan di luar Republik Rakyat China yang melibatkan 52 kematian. 
                    Daripada pemantauan yang dijalankan, didapati Republik Korea, Jepun, 
                    Itali  dan  Iran  menunjukkan  ada  peningkatan  kes  yang  ketara  dalam 
                    tempoh satu minggu yang lepas. 
                     
                    Berdasarkan situasi semasa COVID-19 di Malaysia dan perkembangan 
                    terkini  di  peringkat  global,  KKM  ingin  memberi nasihat demi menjaga 
                    kesihatan diri, keluarga dan masyarakat keseluruhannya. Justeru, KKM 
                    ingin  menyarankan  kepada  rakyat  Malaysia  agar  menangguhkan 
                    perjalanan                ke        wilayah-wilayah                   atau          bandar-bandar                    yang 
                    diisytiharkan sebagai kawasan wabak COVID-19 di Republik Rakyat 
                    China  (seperti  yang  dimaklumkan  sebelum  ini)  dan  juga  di  Republik 
                    Korea, Jepun, Itali dan Iran.  
                     
                    Begitu juga, orang ramai adalah diingatkan untuk mengamalkan langkah-
                    langkah  pencegahan  berikut,  khususnya  kepada  para  pengembara 
                    semasa  berada  di  negara-negara  tersebut  dan  selepas  pulang  ke 
                    Malaysia: 
                     
                        i.    Selalu mengamalkan tahap kebersihan diri yang tinggi seperti kerap 
                              mencuci tangan dengan menggunakan air dan sabun atau bahan 
                              pencuci tangan (hand sanitizer);  
                               
                                                                                                                                                3 
                       ii.      Sentiasa mengamalkan etika batuk (cough etiquette) yang baik, 
                                iaitu menutup mulut dan hidung dengan tisu apabila batuk mahupun 
                                bersin, seterusnya membasuh tangan dengan serta merta; 
                      
                       iii.     Semasa  dalam  tempoh  lawatan,  sentiasa  membawa  bersama 
                                penutup mulut dan hidung (face mask) serta bahan pencuci tangan 
                                (hand sanitizer) untuk digunakan apabila perlu; 
                      
                      iv.       Semasa dalam tempoh lawatan, elakkan dari mengunjungi tempat 
                                tumpuan ramai dan tidak bergaul rapat dengan mana-mana individu 
                                yang bergejala; 
                      
                       v.       Semasa dalam tempoh lawatan, elakkan dari melawat ke ladang 
                                haiwan,  pasar  yang  menjual  haiwan  hidup,  tempat  sembelihan 
                                haiwan atau menyentuh sebarang jenis haiwan; 
                      
                      vi.       Semasa  dalam  tempoh  lawatan,  elakkan  dari  mengambil  (iaitu 
                                memakan atau meminum) sebarang produk haiwan yang mentah / 
                                tidak dimasak dengan sempurna; 
                      
                     vii.       Segera mendapatkan rawatan perubatan sekiranya jatuh sakit (iaitu 
                                mengalami gejala  jangkitan  saluran  pernafasan  seperti  demam, 
                                batuk mahupun kesukaran untuk bernafas) dalam tempoh 14 hari 
                                selepas  pulang  dari  lawatan  tersebut.  Begitu  juga,  maklumkan 
                                mengenai  sejarah  perjalanan  dari  negara  yang  terlibat  kepada 
                                doktor yang merawat. 
                                                                                                                                                     4 
                          KKM akan terus memantau perkembangan kejadian jangkitan ini melalui 
                          maklumat  yang  diperolehi  daripada  pihak  WHO.  Orang  ramai  akan 
                          sentiasa  dimaklumkan  sebarang  perkembangan  terkini  mengenainya. 
                          Begitu juga, KKM akan memastikan langkah pencegahan dan kawalan 
                          yang sewajarnya dilaksanakan secara berterusan. 
                            
                          Sekian, terima kasih. 
                           
                          DATUK DR NOOR HISHAM BIN ABDULLAH 
                          KETUA PENGARAH KESIHATAN  
                          KEMENTERIAN KESIHATAN MALAYSIA 
                           
                          27 FEBRUARI 2020 
                           
                                                                                                                                                                                          5 
