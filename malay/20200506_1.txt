        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                             6 MEI 2020 
        
       STATUS  TERKINI  KES  DISAHKAN  COVID-19  YANG  TELAH 
       PULIH 
       Kementerian  Kesihatan  Malaysia  (KKM)  ingin  memaklumkan 
       bahawa terdapat 135 kes yang telah pulih dan dibenarkan discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 4,702 kes (73.15 peratus daripada jumlah keseluruhan 
       kes). Ini bermakna, jumlah kes yang didiscaj pada hari ini adalah 
       tiga kali ganda kes baharu disahkan COVID-19. 
        
       STATUS TERKINI KES COVID-19 DI MALAYSIA 
       Sehingga 6 Mei 2020 pukul 12:00 tengah hari, terdapat 45 kes 
       baharu  yang  telah  dilaporkan.  Ini  menjadikan  jumlah  kes  positif 
       COVID-19  di  Malaysia  adalah  sebanyak  6,428  kes.  Oleh  itu, 
       jumlah  kes  aktif  dengan  kebolehjangkitan  COVID-19  adalah 
       1,619 kes. Mereka telah diasingkan dan diberi rawatan. 
       Ingin  dimaklumkan  bahawa  daripada  45  kes  baharu  yang 
       dilaporkan hari ini, satu (1) kes import dilaporkan. Ini bermakna, 
       kes  penularan  tempatan  adalah  sebanyak  44  kes,  di  mana 
       sebanyak satu (1) kes telah dikesan dari kluster dan lokaliti di 
       bawah Perintah Kawalan Pergerakan Diperketatkan (PKPD). 
                                                             
        
       Sehingga kini, seramai 22 kes positif COVID-19 sedang dirawat 
       di  Unit  Rawatan  Rapi  (ICU). Daripada  jumlah  tersebut,  9  kes 
       memerlukan bantuan pernafasan.  
        
       Daripada maklumat terkini yang dilaporkan ke Crisis Preparedness 
       and Response Centre (CPRC) Kebangsaan, dukacita dimaklumkan 
       bahawa terdapat pertambahan satu (1) lagi kes kematian berkaitan 
       COVID-19. Justeru, jumlah kumulatif kes kematian COVID-19 di 
       Malaysia adalah sebanyak 107 kes (1.66 peratus daripada jumlah 
       keseluruhan kes): 
         •  Kes  kematian  ke-107  (kes  ke-2380)  merupakan  lelaki 
          warganegara  Malaysia  berumur  51  tahun  dan  mempunyai 
          latar  belakang  penyakit  kencing  manis,  darah  tinggi  dan 
          penyakit  buah  pinggang.  Beliau  telah  dirawat  di  Hospital 
          Sungai  Buloh  pada  22  April  2020 dan  disahkan  meninggal 
          dunia pada 5 Mei 2020 jam 2.53 petang. 
           
       MAKLUMAT TERKINI  FASILITI  DI  PUSAT  KUARANTIN  DAN 
       RAWATAN  COVID-19  BERISIKO  RENDAH,  TAMAN  EKSPO 
       PERTANIAN MALAYSIA SERDANG (MAEPS) 
       KKM  ingin  memaklumkan  status  terkini  Pusat  Kuarantin  dan 
       Rawatan COVID-19 Berisiko Rendah di Taman Ekspo Pertanian 
       Malaysia Serdang (MAEPS). Pusat ini telah dibangunkan sebagai 
       salah  satu  usaha  persediaan  dan  langkah  kesiapsagaan  untuk 
       mempertingkatkan kapasiti  fasiliti  KKM  bagi  menampung  pesakit 
       COVID-19.  
       Seperti dimaklumkan sebelum ini, pusat ini telah mula beroperasi 
       sejak 21 April 2020 dan telah menerima pesakit positif COVID-19 
       yang berisiko rendah atau tidak bergejala. 
       Perkhidmatan yang telah disediakan adalah: 
         •  perkhidmatan klinikal seperti wad pesakit dalam untuk pesakit 
          COVID-19, 
         •  ruang resusitasi untuk menstabilkan pesakit dalam keadaan 
          kecemasan (sekiranya diperlukan),  
         •  perkhidmatan ambulans,  
                                                          
      
       •  perkhidmatan farmasi,  
       •  perkhidmatan x-ray,  
       •  perkhidmatan makmal patologi.  
     Terdapat  dua  (2)  dewan  dengan  jumlah  kapasiti  sebanyak  604 
     buah katil. Pusat ini turut dilengkapi dengan ruang istirehat, bilik 
     persalinan,  surau,  televisyen,  komputer  beserta  talian  jalur  lebar 
     (WiFi)  untuk  keselesaan  pesakit.  Bagi  petugas  kesihatan  pula, 
     pusat  ini  mempunyai  ruang  kerja  khusus  dan  tempat  istirehat. 
     Pusat ini  dilengkapi  kawalan  kamera  litar  tertutup  dan  di  bawah 
     kawalan keselamatan pihak polis sepanjang masa. 
     Sehingga kini, pesakit stabil telah diterima daripada Hospital Kuala 
     Lumpur,  Hospital  Sungai  Buloh,  Institut  Latihan  Kementerian 
     Kesihatan Malaysia (ILKKM) Sungai Buloh dan beberapa Pejabat 
     Kesihatan  Daerah  dari  Wilayah  Persekutuan  Kuala  Lumpur  dan 
     Putrajaya, Selangor dan Negeri Sembilan. 
     Dengan beroperasinya Pusat Kuarantin dan Rawatan COVID-19 
     Berisiko Rendah di MAPES ini, Hospital Kuala Lumpur telah boleh 
     meneruskan semula kebanyakkan perkhidmatannya misalnya kes-
     kes pembedahan elektif. 
     Sehingga 5 Mei 2020, jumlah kumulatif kes positif COVID-19 yang 
     telah dirawat di pusat ini adalah seramai 217 kes, di mana 65 kes 
     telah didiscaj dan 152 kes masih dirawat. Terdapat 7 orang pesakit 
     yang telah dirujuk semula ke hospital untuk rawatan lanjut.  
     Setakat ini, terdapat seramai 212 orang anggota kesihatan yang 
     bertugas di pusat ini dari pelbagai kategori yang merangkumi: 
       •  Tiga (3) pakar perubatan; 
       •  34 pegawai perubatan; 
       •  90 jururawat terlatih; 
       •  21 pegawai farmasi; 
       •  Lapan (8) juru x-ray; 
       •  Sembilan (9) juruteknologi makmal perubatan; 
       •  Sembilan (9) pegawai dietetik dan sajian; 
       •  Dua (2) kaunselor;  
       •  36 daripada lain-lain kategori pelbagai pangkat 
      
                                               
        
       Kesemua  anggota  kesihatan  ini  telah  dimobilisasikan  dari  Ibu 
       Pejabat  KKM, Jabatan Kesihatan Negeri, hospital KKM, hospital 
       angkatan  tentera,  hospital  universiti  awam  dan  anggota 
       sukarelawan. 
       Pusat  ini  juga  mempunyai  satu  pasukan  yang  dikenali  sebagai 
       pasukan  Kesihatan  Mental  dan  Sokongan  Psikososial  (MHPSS) 
       yang  memberikan  perkhidmatan  sokongan  emosi,  psikologi  dan 
       spiritual kepada pesakit dan petugas. 
       Pusat ini menggunakan sistem teknologi maklumat iaitu HIS@KKM 
       yang  telah  dibangunkan  oleh  KKM,  bagi  pengurusan  rekod 
       perubatan  pesakit.  Ia  merangkumi  rekod  perubatan  elektronik 
       pesakit  yang  digunakan  dalam  pengendalian  maklumat  pesakit 
       termasuk  preskripsi  ubat,  pemesanan  diet,  x-ray  dan  sampel 
       perubatan.  Di  samping  itu,  pusat  ini  juga  menggunakan  sistem 
       CPRC Hospital bagi tujuan pengumpulan data untuk penyelarasan 
       dan pelaporan yang lebih tepat dan terkini.  
       Terima  kasih  diucapkan  kepada  semua  pihak  yang  telah  sama-
       sama berkolaborasi untuk menjayakan cetusan idea Yang Amat 
       Berhormat Perdana Menteri, iaitu termasuklah Agensi Pengurusan 
       Bencana  Negara  (NADMA),  KKM,  Angkatan  Tentera  Malaysia 
       (ATM),  Polis  Diraja  Malaysia  (PDRM),  Jabatan  Bomba  dan 
       Penyelamat  Malaysia,  Angkatan  Pertahanan  Awam  Malaysia 
       (APM), Jabatan Kebajikan Masyarakat (JKM), Jabatan Kerja Raya 
       (JKR) dan juga pihak MAEPS. 
        
        
       NASIHAT KESIHATAN BERKAITAN COVID-19 
        
       Susulan  tindakan  agresif  Kerajaan  dengan  menggunakan 
       pendekatan tertumpu (targeted approach), lebih banyak kes telah 
       dapat dikenal pasti, dan kini jumlah kes didapati sedikit menurun. 
       Namun situasi ini masih berubah mengikut hari dan masih terlalu 
       awal untuk mengisytiharkan bahaya COVID-19 sebagai rendah.  
        
       KKM  ingin  mengingatkan  bahawa  penurunan  jumlah  kes tidak 
       seharusnya membuatkan masyarakat alpa dan terlalu mengambil 
                                                          
       
      mudah Perintah Kawalan Pergerakan Bersyarat (PKPB). Malahan 
      masyarakat diseru untuk terus mengekalkan segala usaha selama 
      ini  dalam  memerangi  virus  ini  bersama  Kerajaan.  Justeru,  KKM 
      memohon  kerjasama  daripada  rakyat  Malaysia  untuk  saling 
      menjaga dan melindungi diri dari virus COVID-19. Ini boleh dicapai 
      dengan: 
       
        1. Mematuhi PKPB; 
        2. Mengamalkan tahap kebersihan yang optimum pada setiap 
          masa, seperti kerap mencuci tangan dengan menggunakan air 
          dan sabun; 
        3. Mengamalkan  jarak  sosial  selamat  (social  distancing) 
          sekurang-kurangnya 1 meter dari orang lain; 
        4. Mengamalkan  norma-norma  baharu  dalam  kehidupan 
          seharian. 
       
      KKM akan terus memantau perkembangan kejadian jangkitan ini 
      melalui segala maklumat yang diperolehi dan akan dimaklumkan 
      kepada rakyat dari semasa ke semasa. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      6 Mei 2020 @ 4.30 petang            
                                                         
        
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
            (SEHINGGA 6 MEI 2020, JAM 12:00 TENGAH HARI) 
        
                                  BILANGAN    BILANGAN 
                NEGERI          KES BAHARU       KES 
                                     *(   )   KUMULATIF 
                                                     
        PERLIS                        0           18
                                                     
        KEDAH                         0           95
                                                     
        PULAU PINANG                  0          121
                                                     
        PERAK                         0          253
                                                      
        SELANGOR                      9          1,564
                                                     
        NEGERI SEMBILAN               2          600
        MELAKA                        1          208 
        JOHOR                         0          667 
                                                     
        PAHANG                        0          305
                                                     
        TERENGGANU                    0          110
                                                     
        KELANTAN                      0          155
        SABAH                         0          316 
                                                     
        SARAWAK                      11          536
                                                      
        W.P. KUALA LUMPUR           22 (1)       1,378
        W.P. PUTRAJAYA                0           86 
                                                     
        W.P. LABUAN                   0           16
         JUMLAH KESELURUHAN         45 (1)       6,428 
        
       *(   ) adalah merujuk kepada kes-kes import  
        
        
                                                            
