        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                            5 APRIL 2020 
        
        
       STATUS  TERKINI  KES  DISAHKAN  COVID-19  YANG  TELAH 
             
       PULIH
        
       Kementerian  Kesihatan  Malaysia  (KKM)  ingin  memaklumkan 
       bahawa  terdapat 90  kes yang  telah  pulih  dan  dibenarkan  discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 1,005 kes (27.44 peratus daripada jumlah keseluruhan 
       kes). 
        
       STATUS TERKINI KES COVID-19 DI MALAYSIA 
        
       Sehingga 5 April 2020 pukul 12:00 tengah hari, terdapat 179 kes 
       baharu yang  telah  dilaporkan.  Ini  menjadikan  jumlah  kes  positif 
       COVID-19 di Malaysia adalah sebanyak 3,662 kes. Daripada 179 
       kes ini, 46 adalah berkaitan dengan perhimpunan Seri Petaling.  
        
       Sehingga kini, seramai 99 kes positif COVID-19 sedang dirawat 
       di  Unit  Rawatan  Rapi  (ICU). Daripada  jumlah  tersebut,  48  kes 
       memerlukan bantuan pernafasan. 
        
       Daripada maklumat terkini yang dilaporkan ke Crisis Preparedness 
       and Response Centre (CPRC) Kebangsaan, dukacita dimaklumkan 
                                                             
      
     bahawa  terdapat  pertambahan  empat  (4)  lagi  kes  kematian 
     berkaitan  COVID-19.  Justeru,  jumlah  kumulatif  kes  kematian 
     COVID-19  di  Malaysia  adalah  sebanyak  61  kes  (1.67  peratus 
     daripada jumlah keseluruhan kes): 
      
       •  Kes  kematian  ke-58  (kes  ke-2210)  merupakan  lelaki 
        warganegara  Malaysia  berumur  72  tahun  dan  mempunyai 
        latar belakang penyakit kencing manis dan darah tinggi. Beliau 
        mempunyai sejarah kontak rapat dengan kes positif COVID-19 
        (kes ke-1031). Beliau telah dirawat di Hospital Umum Sarawak 
        pada 27 Mac 2020 dan disahkan meninggal dunia pada 4 April 
        2020 jam 1.37 tengah hari. 
         
       •  Kes  kematian  ke-59  (kes  ke-3484)  merupakan  lelaki 
        warganegara  Malaysia  berumur  68  tahun  dan  mempunyai 
        latar belakang penyakit kencing manis. Beliau telah dirawat di 
        Hospital Kuala Lumpur pada 27 Mac 2020. Beliau disahkan 
        meninggal dunia pada 4 April 2020 jam 3.40 petang. 
      
       •  Kes  kematian  ke-60  (kes  ke-3073)  merupakan  lelaki 
        warganegara Malaysia berumur 53 tahun. Beliau telah dirawat 
        di  Hospital  Umum  Sarawak  pada  31  Mac  2020.  Beliau 
        disahkan meninggal dunia pada 5 April 2020 jam 12.39 pagi. 
      
       •  Kes  kematian  ke-61  (kes  ke-2200)  merupakan  lelaki 
        warganegara  Malaysia  berumur  66  tahun  dan  mempunyai 
        latar belakang kencing manis, darah tinggi dan penyakit buah 
        pinggang. Beliau telah dirawat di Hospital Keningau, Sabah 
        pada 26 Mac 2020. Beliau disahkan meninggal dunia pada 4 
        April 2020 jam 9.36 malam. 
      
     KKM mengucapkan takziah kepada ahli keluarga mereka. 
      
                                               
         
        KESAN  KEGAGALAN  MEMAKLUMKAN  SEJARAH  KONTAK 
        RAPAT  ATAU  PERJALANAN  KE  LUAR  NEGARA  KEPADA 
        PENGAMAL PERUBATAN 
         
        KKM  ingin  menegaskan  bahawa  adalah  amat  penting  supaya 
        masyarakat   memberi  maklumat  secara  jujur  sekiranya 
        mempunyai  sejarah  kontak  rapat  kes  positif  COVID-19,  sejarah 
        perjalanan ke luar Negara atau kehadiran ke perhimpunan yang 
        diumumkan  oleh  KKM  sebagai  berkait  rapat  dengan  penularan 
        jangkitan COVID-19. 
         
        Sebagai  contoh,  daripada  hasil  siasatan  yang  telah  dijalankan, 
        terdapat  satu  kluster  yang  wujud  daripada  kes  indeks  positif 
        COVID-19 yang mempunyai sejarah perjalanan ke negara Itali (kes 
        ke-1580).  Setakat  ini,  daripada  kluster  tersebut 37  orang  telah 
        disahkan positif COVID-19, di mana terdapat lima (5) kes kematian 
        (iaitu kes ke-1031, kes ke-1032, kes ke-1006, kes ke-2850 dan kes 
        ke-2210),  serta  satu  (1)  kes  kritikal  yang  memerlukan  bantuan 
        pernafasan  yang  sedang  dirawat di  Unit  Rawatan  Rapi  (ICU). 
        Kluster ini telah melibatkan jangkitan sehingga generasi ke-3. 
         
        Sehingga 5 April 2020, 12 tengah hari, sebanyak 180 buah Negara 
        di seluruh dunia yang terjejas akibat jangkitan COVID-19. Justeru, 
        sememangnya terdapat  risiko  bagi  kes-kes  luar  negara  diimport 
        COVID-19  ke  dalam  Negara  dan  mengakibatkan  penularan  di 
        dalam negara. 
         
        Selaras  dengan  Perintah  Kawalan  Pergerakan  (PKP),  rakyat 
        Malaysia yang pulang dari luar negara akan ditempatkan di stesen 
        kuarantin yang telah disediakan. Di pintu masuk negara, mereka 
        akan  menjalani  saringan  kesihatan  iaitu  saringan  demam  dan 
        gejala  COVID-19.  Ujian  pengesanan  COVID-19  akan  dijalankan 
        dan  mereka  akan  dipantau  selama  14  hari  di  stesen  kuarantin 
        tersebut.  
                                                                      
        
        
       Sekiranya  ada  yang  bergejala  semasa  ketibaan  di  pintu  masuk 
       antarabangsa atau ketika berada di stesen kuarantin, mereka akan 
       dihantar ke hospital yang telah dikenalpasti untuk pemeriksaan dan 
       rawatan.  Mereka  yang  dikesan  positif  COVID-19  melalui  ujian 
       pengesanan  sampel  yang  dijalankan,  akan  dirujuk  ke  hospital 
       dikenalpasti  untuk  tujuan  isolasi,  pemeriksaan,  rawatan  dan 
       pemantauan.  Ini  adalah  untuk  mencegah  penularan  jangkitan 
       COVID-19 kepada masyarakat dan seterusnya untuk membendung 
       wabak COVID-19 di Malaysia. 
        
        
       NASIHAT KESIHATAN BERKAITAN COVID-19 
        
       Rakyat Malaysia memainkan peranan yang sangat penting dalam 
       membantu  negara  Malaysia  memutuskan  rantaian  penularan 
       COVID-19  di  Malaysia.  Pematuhan  masyarakat  terhadap  PKP 
       adalah mustahak dalam mempengaruhi keputusan pelanjutan PKP. 
        
       Justeru, pihak KKM memohon kerjasama daripada rakyat Malaysia 
       dalam  memerangi  kejadian  ini.  Orang  awam  boleh  menunaikan 
       tanggungjawab masing-masing dengan: 
        
         1. Patuh kepada PKP.  
         2. Mengamalkan tahap kebersihan  yang  optimum  pada  setiap 
          masa, seperti kerap mencuci tangan dengan menggunakan air 
          dan sabun 
         3. Mengamalkan penjarakan sosial (social distancing) sekurang-
          kurangnya 1 meter dari orang lain. 
        
       Orang awam juga boleh menghubungi talian CPRC Kebangsaan, 
       KKM. Maklumat lanjut mengenai kejadian COVID-19 di Malaysia 
       boleh juga didapati melalui saluran telegram CPRC Kementerian 
       Kesihatan Malaysia; https://t.me/cprckkm. 
                                                          
       
       
      KKM akan terus memantau perkembangan kejadian jangkitan ini 
      melalui segala maklumat yang diperolehi dan akan dimaklumkan 
      kepada rakyat dari semasa ke semasa. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      5 April 2020 @ 5.00 petang 
                      
                                                         
        
                                                            
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
           (SEHINGGA 5 APRIL 2020, JAM 12:00 TENGAH HARI) 
        
                                  BILANGAN    BILANGAN 
                 NEGERI              KES         KES 
                                   BAHARU     KUMULATIF 
        PERLIS                        1           13 
        KEDAH                         1           82 
        PULAU PINANG                  2          101 
        PERAK                         6          213 
        SELANGOR                      53         943 
        NEGERI SEMBILAN               11         231 
        MELAKA                        14          89 
        JOHOR                         16         438 
        PAHANG                        7          158 
        TERENGGANU                    10          84 
        KELANTAN                      2          141 
        SABAH                         13         238 
        SARAWAK                       15         261 
        W.P. KUALA LUMPUR             27         622 
        W.P. PUTRAJAYA                1           37 
        W.P. LABUAN                   0           11 
          JUMLAH KESELURUHAN         179         3,662 
        
          
          
          
                                                            
        
                                                            
