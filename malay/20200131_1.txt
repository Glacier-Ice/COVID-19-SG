                                                 
                                                 
                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                KENYATAAN AKHBAR  
                                                                   MENTERI KESIHATAN MALAYSIA 
                           
                                                                        SITUASI TERKINI JANGKITAN 
                                         2019 NOVEL CORONAVIRUS (2019-nCoV) DI MALAYSIA   
                           
                          Kementerian  Kesihatan  Malaysia  (KKM)  ingin  memaklumkan  bahawa 
                          susulan  daripada  peningkatan  kes  kejadian  novel  coronavirus  2019 
                          (2019-nCoV) yang ketara di peringkat global dan juga peningkatan jumlah 
                          negara yang melaporkan kes positif 2019-nCoV, Pertubuhan Kesihatan 
                          Sedunia  (WHO)  telah  mengadakan  mesyuarat  International  Health 
                          Regulations (IHR) Emergency Committee kali kedua pada          30 Januari 
                          2020. Mesyuarat tersebut memutuskan kejadian jangkitan 2019-nCoV 
                          memenuhi  kriteria  Public  Health  Emergency  of  International  Concern 
                          (PHEIC).  
                           
                          Justeru, WHO menyarankan Negara Anggota untuk menjalankan active 
                          surveillance, pengesanan awal, pengurusan kes dan isolasi, pengurusan 
                          kontak rapat dan pencegahan penularan jangkitan 2019-nCoV. WHO juga 
                          menekankan kepentingan perkongsian maklumat terkini jangkitan 2019-
                          nCoV dan memaklumkan bahawa TIADA saranan sekatan lawatan atau 
                          perdagangan dengan Republik Rakyat China atau negara-negara yang 
                          terlibat. 
                           
                          Bagi negara Malaysia, daripada 10 Januari 2020 sehingga 31 Januari 
                          2020  jam  12  tengahari,  TIADA  pertambahan  kes  positif  2019-nCoV. 
                          Jumlah kumulatif kes positif 2019-nCoV yang dilaporkan kekal lapan (8) 
                          kes; iaitu tiga (3) kes yang dilaporkan dalam kalangan kes Patient-Under 
                          Investigation (PUI) jangkitan 2019-nCoV dan lima (5) kes dalam kalangan 
                          kontak rapat. Kesemua kes positif 2019-nCoV ini adalah warganegara 
                          China.  
                           
                                                                                                                                                                                           1 
                          Sehingga 31 Januari 2020 jam 12 tengahari, jumlah kumulatif kes PUI 
                          bagi  2019-nCoV  adalah  127  orang;  di  mana  68  orang  warganegara 
                          Malaysia,  56  orang  warganegara  China  dan  masing-masing  satu  (1) 
                          warganegara Jordon, Brazil dan Thailand. Tiga (3) kes telah disahkan 
                          positif 2019-nCoV, 107 kes negatif dan 17 masih menunggu keputusan 
                          makmal.  
                           
                          Kontak rapat kepada kes positif 2019-nCoV kekal seramai 32 orang. 
                          Daripada jumlah ini, seramai lima (5) kes telah disahkan positif jangkitan 
                          2019-nCoV dan dimasukkan ke wad isolasi di Hospital Sungai Buloh (4) 
                          dan Hospital Permai (1). Kesemua kes ini adalah dalam keadaan stabil. 
                          Manakala ujian makmal ke atas 27 kontak rapat lain didapati negatif 
                          jangkitan 2019-nCoV.  
                           
                          Terkini,  Kementerian  Pendidikan  Malaysia  (KPM)  telah  mengambil 
                          keputusan  untuk  menangguhkan  pendaftaran  pelajar  dari  Bandar 
                          Wuhan dan Wilayah Hubei di semua institusi pendidikan di Malaysia ke 
                          satu tarikh yang akan dimaklumkan kelak. Pelajar-pelajar dari wilayah lain 
                          di negara China dibenarkan mendaftar untuk belajar di Malaysia dengan 
                          pemantauan rapi oleh institusi pendidikan yang terlibat.  
                           
                          Dalam  pada  itu,  semua  warga  pendidik,  pentadbir  dan  pelajar 
                          warganegara dan bukan warganegara yang telah berada di Malaysia 
                          serta  mempunyai  sejarah  tinggal  atau  melawat  Bandar  Wuhan  dan 
                          Wilayah Hubei, China; akan diletakkan di bawah Perintah Pengawasan 
                          dan Pemantauan di tempat tinggal masing-masing selama 14 hari dari 
                          tarikh berlepas. 
                           
                          Kesiapsiagaan  dan  respon  terhadap  wabak  penyakit  ini  akan 
                          dipertingkatkan bagi menangani kejadian ini. Pengesanan awal kes yang 
                          disyaki jangkitan 2019-nCoV penting dalam pengurusan kes dan kontak 
                          rapat dalam menghadapi potensi penularan penyakit ini.  
                           
                          Dalam menghadapi kejadian ini, KKM akan terus bekerjasama dengan 
                          beberapa  agensi  seperti  Pengurusan  Bencana  Negara  (NADMA), 
                          Jabatan Imigresen Malaysia (JIM), Polis DiRaja Malaysia (PDRM) dan 
                          Kementerian Pendidikan Malaysia (KPM) dalam menangani kejadian ini. 
                                                                                                                                                                                           2 
                           
                          Orang awam dinasihatkan untuk menangguhkan perjalanan atau lawatan 
                          ke negara China di samping terus mengamalkan tahap kebersihan yang 
                          tinggi seperti kerap mencuci tangan dengan air dan sabun, dan segera 
                          mendapatkan rawatan perubatan sekiranya jatuh sakit (iaitu mengalami 
                          gejala  jangkitan  saluran  pernafasan  seperti  demam,  batuk  mahupun 
                          kesukaran untuk bernafas) dalam tempoh 14 hari selepas pulang dari 
                          lawatan ke negara China. Maklumkan juga mengenai sejarah perjalanan 
                          berkenaan kepada doktor yang merawat. Semua pengamal perubatan, 
                          sama ada dari fasiliti kesihatan kerajaan atau swasta hendaklah segera 
                          melaporkan  kes-kes  yang  disyaki  jangkitan  2019-nCoV  kepada  KKM 
                          dengan menggunakan kaedah pelaporan sedia ada. 
                           
                          KKM akan terus memantau perkembangan kejadian jangkitan ini melalui 
                          maklumat  yang  diperolehi  daripada  pihak  WHO.  Orang  ramai  akan 
                          sentiasa dimaklumkan perkembangan terkini mengenainya. Sila hubungi 
                          infoline Crisis Preparedness and Response Centre (CPRC) di talian 03 - 
                          8881  0200  /  600  untuk  mendapatkan  sebarang  maklumat  mengenai 
                          jangkitan 2019-nCoV. 
                           
                          Sekian, terima kasih. 
                           
                           
                          YB DATUK SERI DR. DZULKEFLY AHMAD 
                          Menteri Kesihatan Malaysia 
                           
                          31 Januari 2020 
                           
                                                                                                                                                                                           3 
