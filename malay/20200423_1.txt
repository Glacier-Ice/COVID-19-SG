       
                                    
                      KENYATAAN AKHBAR 
                KEMENTERIAN KESIHATAN MALAYSIA 
                                
        SITUASI SEMASA JANGKITAN PENYAKIT CORONAVIRUS 
                   2019 (COVID-19) DI MALAYSIA 
                         23 APRIL 2020 
       
      STATUS  TERKINI  KES  DISAHKAN  COVID-19  YANG  TELAH 
      PULIH 
      Kementerian  Kesihatan  Malaysia  (KKM)  ingin  memaklumkan 
      bahawa terdapat 90 kes yang telah pulih dan dibenarkan discaj 
      pada hari ini. Ini menjadikan jumlah kumulatif kes yang telah pulih 
      sepenuhnya dari COVID-19 dan telah discaj daripada wad adalah 
      sebanyak 3,542  kes  (63.2  peratus  daripada  jumlah  keseluruhan 
      kes). Seperti tren yang dilihat kebelakangan ini, bilangan kes yang 
      didiscaj hari ini adalah melebihi bilangan kes yang dilaporkan. 
       
      STATUS TERKINI KES COVID-19 DI MALAYSIA. 
      Sehingga 23 April 2020 pukul 12:00 tengah hari, terdapat 71 kes 
      baharu  yang  telah  dilaporkan.  Ini  menjadikan  jumlah  kes  positif 
      COVID-19  di  Malaysia  adalah  sebanyak  5,603  kes.  Oleh  itu, 
      jumlah  kes  aktif  dengan  kebolehjangkitan  COVID-19  adalah 
      1,966 kes. Mereka telah diasingkan dan diberi rawatan.  
       
      Sehingga kini, seramai 42 kes positif COVID-19 sedang dirawat 
      di  Unit  Rawatan  Rapi  (ICU). Daripada  jumlah  tersebut,  21  kes 
      memerlukan bantuan pernafasan.  
       
                                                         
        
       Daripada maklumat terkini yang dilaporkan ke Crisis Preparedness 
       and Response Centre (CPRC) Kebangsaan, dukacita dimaklumkan 
       bahawa terdapat pertambahan dua (2) lagi kes kematian berkaitan 
       COVID-19. Justeru, jumlah kumulatif kes kematian COVID-19 di 
       Malaysia adalah sebanyak 95 kes (1.70 peratus daripada jumlah 
       keseluruhan kes): 
         •  Kes  kematian  ke-94  (kes  ke-3871)  merupakan  perempuan 
           warganegara  Malaysia  berumur  32  tahun  dan  mempunyai 
           latar  belakang  penyakit  darah  tinggi.  Beliau  merupakan 
           anggota perubatan KKM dan mempunyai sejarah kontak rapat 
           dengan  kes  positif  COVID-19  iaitu  kes  ke-3662  (yang 
           berkaitan dengan kluster hospital pakar Muar, Johor). Beliau 
           telah dirawat di Hospital Enche' Besar Hajjah Khalsom, Johor 
           pada 6 April  2020  dan  disahkan  meninggal  dunia  pada  23 
           April 2020 jam 12.36 tengah malam. Ini merupakan kematian 
           ketiga di kalangan anggota kesihatan KKM. 
            
         •  Kes  kematian  ke-95  (kes  ke-4129)  merupakan  lelaki 
           warganegara  Malaysia  berumur  67  tahun  dan  mempunyai 
           latar belakang penyakit kencing manis, darah tinggi, penyakit 
           jantung  dan  penyakit  buah  pinggang.  Beliau  mempunyai 
           sejarah kontak rapat dengan kes positif COVID-19 iaitu kes 
           ke-1575 (yang berkaitan dengan kluster PUI Bali). Beliau telah 
           dirawat  di  Hospital  Tengku  Ampuan Afzan, Pahang pada 8 
           April 2020 dan disahkan meninggal dunia pada 22 April 2020 
           jam 11.48 malam. 
       KKM mengucapkan takziah kepada ahli keluarga mereka. 
        
       STATUS TERKINI  KES  COVID-19  DI  KALANGAN  ANGGOTA 
       KKM 
        
       Pihak KKM ingin memaklumkan bahawa sehingga 23 April 2020, 
       dilaporkan terdapat seramai 325 anggota KKM yang dikesan positif 
       COVID-19 (iaitu 5.8 peratus daripada jumlah kumulatif kes positif 
       COVID-19 di Malaysia). Daripada jumlah keseluruhan kes positif 
       COVID-19 di kalangan anggota KKM, sebanyak: 
                                                            
        
        
         •  185 kes telah pulih sepenuhnya dan didiscaj  
         •  137 kes sedang dirawat di hospital 
         •  3 kes kematian 
        
       Kes-kes ini terdiri daripada: 
        
         •  77 orang Pegawai Perubatan; 
         •  66 orang jururawat; 
         •  34 orang Pegawai Perubatan Siswazah; 
         •  23 orang Pakar Perubatan; 
         •  21 orang Penolong Pegawai Perubatan; 
         •  104 lain-lain skim perkhidmatan. 
        
       Berdasarkan  siasatan,  punca  jangkitan  bagi  kesemua  anggota 
       KKM ini  BUKAN  disebabkan  oleh  pengendalian  kes  yang  telah 
       disahkan positif COVID-19 di fasiliti Kesihatan KKM. Didapati, 70 
       peratus  kes  adalah  berpunca  daripada  aktiviti  persendirian 
       misalnya  menghadiri  majlis  keraian,  ke  luar  negara  dan 
       sebagainya. 
        
       NASIHAT KESIHATAN COVID-19 BAGI ANGGOTA KESIHATAN  
        
       KKM ingin menyeru supaya semua anggota kesihatan dan barisan 
       hadapan  (frontliners)  SENTIASA  mengamalkan  langkah-langkah 
       pencegahan seperti berikut: 
         •  Memastikan tangan sentiasa bersih  
         •  Mengelak  berada  di  kawasan  yang  sesak  (crowded  space) 
          dan kawasan yang tertutup (confined space) secara beramai-
          ramai pada masa yang sama, seperti di ruang makan (pantry) 
          di tempat kerja, 
         •  Kekalkan jarak 1 meter ketika cakap bersemuka dengan orang 
          lain (close conversation); 
         •  Memastikan kawasan kerap disentuh adalah bebas daripada 
          kuman, termasuk di kawasan yang kerap digunakan secara 
          bersama oleh ramai petugas misalnya ruang makan di tempat 
          kerja; 
                                                          
       
        •  Menggunakan  alat  pelindung  diri  mengikut  keperluan 
          terutamanya  mengamalkan  penggunaan  alat  penutup  mulut 
          dan hidung (face mask) semasa mengendalikan pesakit dan 
          menggunakan  PPE  yang  sesuai  apabila  melaksanakan 
          sebarang prosedur klinikal. 
      KKM  akan  terus  memantau  perkembangan  kejadian  COVID-19 
      melalui segala maklumat yang diperolehi dan akan dimaklumkan 
      kepada rakyat dari semasa ke semasa. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      23 April 2020 @ 5.00 petang          
                                                         
        
                                                 LAMPIRAN 1 
                                  
                                  
        BILANGAN KES COVID-19 MENGIKUT NEGERI DI MALAYSIA 
          (SEHINGGA 23 APRIL 2020, JAM 12:00 TENGAH HARI) 
        
                                  BILANGAN    BILANGAN 
                 NEGERI              KES         KES 
                                   BAHARU     KUMULATIF 
        PERLIS                        0           18 
        KEDAH                         0           95 
        PULAU PINANG                  0          119 
        PERAK                         0          252 
        SELANGOR                      12         1,369 
        NEGERI SEMBILAN               20         431 
        MELAKA                        0          189 
        JOHOR                         3          651 
        PAHANG                        1          286 
        TERENGGANU                    1          110 
        KELANTAN                      0          155 
        SABAH                         1          309 
        SARAWAK                       4          459 
        W.P. KUALA LUMPUR             29         1,066 
        W.P. PUTRAJAYA                0           78 
        W.P. LABUAN                   0           16 
          JUMLAH KESELURUHAN          71         5,603 
        
        
        
                                                            
