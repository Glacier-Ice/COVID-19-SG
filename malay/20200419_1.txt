        
                                      
                       KENYATAAN AKHBAR 
                 KEMENTERIAN KESIHATAN MALAYSIA 
                                  
       SITUASI SEMASA JANGKITAN PENYAKIT CORONAVIRUS 2019 
                       (COVID-19) DI MALAYSIA 
                           19 APRIL 2020 
        
        
       STATUS  TERKINI  KES  DISAHKAN  COVID-19  YANG  TELAH 
       PULIH 
       Kementerian Kesihatan Malaysia (KKM) ingin memaklumkan bahawa 
       terdapat 95 kes yang telah pulih dan dibenarkan discaj pada hari ini. 
       Ini menjadikan jumlah kumulatif kes yang telah pulih sepenuhnya dari 
       COVID-19 dan telah discaj daripada wad adalah sebanyak 3,197 kes 
       (59.32 peratus daripada jumlah keseluruhan kes). Seperti tren dilihat 
       kebelakangan  ini,  bilangan  kes  yang  didiscaj  hari  ini  juga  adalah 
       melebihi bilangan kes baharu yang dilaporkan. 
        
       STATUS TERKINI KES COVID-19 DI MALAYSIA. 
       Sehingga 19 April 2020 pukul 12:00 tengah hari, terdapat 84 kes 
       baharu  yang  telah  dilaporkan.  Ini  menjadikan  jumlah  kes  positif 
       COVID-19 di Malaysia adalah sebanyak 5,389 kes. Oleh itu, jumlah 
       kes aktif dengan kebolehjangkitan COVID-19 adalah 2,103 kes. 
       Mereka telah diasingkan dan diberi rawatan. 
        
       Sehingga kini, seramai 46 kes positif COVID-19 sedang dirawat di 
       Unit  Rawatan  Rapi  (ICU). Daripada  jumlah  tersebut,  26  kes 
       memerlukan bantuan pernafasan.  
        
       Daripada maklumat terkini yang dilaporkan ke Crisis Preparedness 
       and Response Centre (CPRC) Kebangsaan, dukacita dimaklumkan 
       bahawa terdapat pertambahan satu (1) lagi kes kematian berkaitan 
                                                           
        
       COVID-19.  Justeru,  jumlah  kumulatif  kes  kematian  COVID-19  di 
       Malaysia  adalah  sebanyak 89  kes (1.65  peratus  daripada  jumlah 
       keseluruhan kes): 
       •  Kes kematian ke-89 (kes ke-4769) merupakan lelaki warganegara 
         Malaysia  berumur  51  tahun.  Beliau  mempunyai  latar  belakang 
         penyakit  kencing  manis,  darah  tinggi,  penyakit  jantung  dan 
         penyakit buah pinggang. Beliau mempunyai sejarah kontak rapat 
         dengan kes  positif  COVID-19,  iaitu  kes  ke-2726.  Beliau  telah 
         dirawat di Hospital Enche' Besar Hajjah Khalsom, Johor pada 13 
         April 2020 dan disahkan meninggal dunia pada 18 April 2020 jam 
         6.47 petang. 
       KKM mengucapkan takziah kepada ahli keluarga beliau.  
        
       KLUSTER PELAJAR DARI MAGETAN, INDONESIA 
        
       Sebuah kluster baharu telah dikesan di pintu masuk antarabangsa 
       iaitu  di  mana kes positif dikesan di kalangan rakyat Malaysia yang 
       pulang daripada Indonesia melalui Lapangan Terbang Kuala Lumpur 
       (KLIA) pada 16 April 2020. Kluster ini setakat ini terdiri daripada 43 
       orang pelajar yang disahkan positif COVID-19, di kalangan pelajar-
       pelajar yang pulang dari Temboro, iaitu salah satu tempat yang telah 
       diisytiharkan  sebagai  zon  merah  di  daerah  Magetan,  Indonesia. 
       Masih terdapat beberapa kes yang masih menunggu keputusan. 
       Daripada jumlah keseluruhan 43 kes tersebut, seramai 34 orang telah 
       dikuarantin  di  negeri  Melaka  dan sembilan  (9)  orang  di  Wilayah 
       Persekutuan Kuala Lumpur dan Putrajaya. Ini menunjukkan bahawa 
       tindakan  Kerajaan  untuk  mengambil langkah  untuk  kuarantin  dan 
       menyaring  semua  rakyat  Malaysia  yang  pulang  dari  luar  negara 
       adalah bertepatan. Ini bagi memastikan kes import tidak menjangkiti 
       penduduk Malaysia.  
        
        
        
                                                           
         
        PENGLIBATAN  MALAYSIA  DI  DALAM  WORLD  HEALTH 
        ORGANIZATION (WHO) “SOLIDARITY TRIAL” 
         
        Seperti yang telah dimaklumkan melalui Kenyataan Akhbar Bersama 
        KKM dan Pertubuhan Kesihatan Sedunia (WHO) pada 6 April 2020, 
        “Kajiselidik  Solidariti”  (Solidarity  Trial)  yang  dilancarkan  oleh  WHO 
        akan menyaksikan penglibatan Malaysia dalam usaha antarabangsa 
        untuk menguji beberapa ubat dalam merawat COVID-19. Kajiselidik 
        yang diselaraskan oleh WHO di seluruh dunia ini adalah satu usaha 
        pengumpulan   data  dan   perbandingan   keselamatan  serta 
        keberkesanan  empat  regimen  rawatan  menggunakan  kombinasi 
        Remdesivir, Lopinavir / Ritonavir,  Interferon  beta,  Chloroquine  dan 
        Hydroxychloroquine. 
         
        Sehubungan  itu,  KKM  bakal  memulakan  kajian  klinikal  ini  dalam 
        masa  terdekat  di  mana  sembilan  (9)  buah  hospital  KKM  yang 
        dikenalpasti mengambil bahagian di dalam WHO Solidarity Trial ini 
        telah  bersedia  untuk  memulakan  pengambilan  peserta  kajian  di 
        kalangan pesakit COVID-19 yang memenuhi kriteria yang ditetapkan. 
         
        Jawatankuasa Etika dan Penyelidikan Perubatan (Medical Research 
        and  Ethics  Committee,  MREC)  telah  bekerjasama  rapat  dengan 
        Badan  Regulatori  Farmasi  Negara  (NPRA),  KKM  yang  bertindak 
        sebagai  badan  regulatori  yang  bertanggungjawab  meluluskan 
        penggunaan ubat tersebut dalam kajian klinikal ini. Penilaian telah 
        dibuat  berdasarkan  tiga  (3)  aspek  utama  merangkumi  aspek 
        keselamatan,  kualiti  dan  keberkesanan  awal  ubat  tersebut 
        berdasarkan data-data yang telah dikemukakan.  
         
        Menyedari  kepentingan  kajian  klinikal  ini  dalam  usaha  memerangi 
        pandemik  COVID-19,  MREC  dan  NPRA  telah  berjaya  meluluskan 
        protokol penyelidikan dan lesen import kajian klinikal (Clinical Trial 
        Import  Licence)  bagi  ubat  Remdesivir  dalam  tempoh  yang  singkat 
        (iaitu empat (4) hari berkerja), namun pada masa yang sama dapat 
        mengekalkan kualiti penilaian berdasarkan prosedur dan keperluan 
        regulatori antarabangsa.  
         
        Kelulusan  segera  ini  telah  tercapai  melalui  komitmen  tinggi  yang 
        ditunjukkan oleh ahli jawatankuasa MREC, lapan (8) orang penilai 
        NPRA dan pengurusan atasan bagi memastikan penilaian ubat ini 
                                                                   
        
       adalah berkualiti serta dalam jangkamasa yang ditetapkan. Selain itu, 
       kerjasama  yang  diterima  daripada  pemohon  (Pusat  Penyelidikan 
       Klinikal, Hospital Ampang) dan pihak WHO dalam memberi dokumen-
       dokumen yang diperlukan oleh MREC dan NPRA dalam masa yang 
       singkat  banyak  membantu  mempercepatkan  proses  kelulusan 
       tersebut. 
       Penyertaan  Malaysia  dalam  kajiselidik  sedunia  ini  dijangka  dapat 
       membantu  dalam  pencarian  ubat  menyelamatkan  nyawa  untuk 
       COVID-19 melalui penilaian keselamatan dan keberkesanannya. 
        
       NASIHAT KESIHATAN BERKAITAN COVID-19 
       Selaras dengan usaha memerangi pandemik ini, KKM menasihatkan 
       agar  rakyat  Malaysia  turut  menunaikan  tanggungjawab  masing-
       masing dengan: 
         1. Patuh kepada Perintah Kawalan Pergerakan. 
         2. Mengamalkan  tahap  kebersihan  yang  optimum  pada  setiap 
           masa, seperti kerap mencuci tangan dengan menggunakan air 
           dan sabun 
         3. Mengamalkan jarak sosial selamat (social distancing) sekurang-
           kurangnya 1 meter dari orang lain. 
            
       KKM  akan  terus  memantau  perkembangan  kejadian  COVID-19 
       melalui  segala  maklumat  yang  diperolehi  dan  akan  dimaklumkan 
       kepada rakyat dari semasa ke semasa. 
        
       Sekian, terima kasih. 
        
       DATUK DR. NOOR HISHAM ABDULLAH 
       KETUA PENGARAH KESIHATAN MALAYSIA 
       19 April 2020 @ 5.00 petang           
                                                            
        
                                                  LAMPIRAN 1 
                                   
                                   
         BILANGAN KES COVID-19 MENGIKUT NEGERI DI MALAYSIA 
           (SEHINGGA 19 APRIL 2020, JAM 12:00 TENGAH HARI) 
        
                                   BILANGAN     BILANGAN 
                 NEGERI               KES          KES 
                                    BAHARU     KUMULATIF 
         PERLIS                        0           18 
         KEDAH                         0           94 
         PULAU PINANG                  0           119 
         PERAK                         0           252 
         SELANGOR                      3          1,343 
         NEGERI SEMBILAN               0           405 
         MELAKA                        37          185 
         JOHOR                         3           642 
         PAHANG                        5           269 
         TERENGGANU                    0           109 
         KELANTAN                      0           155 
         SABAH                         3           306 
         SARAWAK                       5           408 
         W.P. KUALA LUMPUR             19         1,004 
         W.P. PUTRAJAYA                9           64 
         W.P. LABUAN                   0           16 
          JUMLAH KESELURUHAN           84         5,389 
        
        
        
        
        
        
        
                                                              
      
     Saringan  Kesihatan  dalam  kalangan  Warga  Asing  yang 
     'stranded' susulan PKP yg bermula 18 Mac 2020 di Pulau Kapas 
      
     -  Warga  Asing  ini  terdiri  daripada  warga  Negara  Itali,  Sepanyol, 
       Belgium, Argentina, Jerman dan Denmark.  
     -  Mereka telah berada di Pulau Kapas semenjak 14 Januari 2020 
       bagi tujuan melancong. 
     -  Semuanya adalah 36 orang dan dalam keadaan sihat.  
     -  Mereka tinggal di beberapa resort di Pulau Kapas dan tidak pernah  
       keluar dari Pulau Kapas semenjak PKP.  
     -  Saringan 18 April 2020 :  
        o  Bilangan yang simptomatik – tiada 
        o  Tiada kes dirujuk untuk rawatan lanjut.  
      
      
      
     Warganegara Malaysia Pulang Dari Luar Negara 
      
     1.  Berapakah    Pusat  Kuarantin  yang  aktif  menempatkan 
     pengembara?  
      
     89 pusat di seluruh negara termasuk Sabah dan Sarawak. 
      
     2.  Berapakah    bilangan  pengembara  yang  berada    di  Pusat 
     Kuarantin sejak 3 April 2020?  
      
     11, 725 orang. 
      
     Berapakah bilangan pengembara disaring/ disampel?  
      
     Semua  pengembara  disaring.  Sehingga  18  April  2020,  bilangan 
     sampel yang diambil adalah sebanyak 8,410. 
      
     Berapakah bilangan pengembara yang positif?  
      
     65 orang 
      
      
                                               
