         
                                              
                                         
                                         
                             KENYATAAN MEDIA 
                           SITUASI TERKINI WABAK  
              NOVEL CORONAVIRUS (2019-nCoV) DI MALAYSIA 
         
                     YAB TIMBALAN PERDANA MENTERI  
                DATO’ SERI DR. WAN AZIZAH DR. WAN ISMAIL 
                                         
                                         
        Adalah dimaklumkan bahawa terdapat pertambahan satu (1) kes 
        baharu 2019 novel coronavirus (2019-nCoV) yang dilaporkan ke 
        Crisis Preparedness and Response Centre (CPRC) Kebangsaan, 
        Kementerian  Kesihatan  Malaysia  (KKM)  pada  hari  ini.  Kes  ini 
        merupakan  seorang  pelancong  warganegara  China  berumur  67 
        tahun yang merupakan ibu kepada kawan kes warganegara China 
        yang dilaporkan positif pada 6 Februari 2020 (kes positif ke-14). 
        Mengambil kira kes terbaru  ini  adalah  kontak  rapat  kepada  kes 
        tersebut,  beliau  telah  diarahkan  untuk  tidak  ke  mana-mana  bagi 
        menjalani   Perintah  Pengawasan  dan  Pemantauan.  Ujian 
        pengesanan  dan  pengesahan  2019-nCoV  telah  dibuat  dan 
        dilaporkan positif pada 7 Februari 2020. Beliau kini telah dimasukkan 
        ke wad isolasi di Hospital Kuala Lumpur dan berada dalam keadaan 
        stabil.  
         
                                                                      1 
         
         
        Dengan pertambahan satu (1) kes baru ini, jumlah kumulatif kes 
        positif jangkitan 2019-nCoV yang dilaporkan sehingga hari ini adalah 
        sebanyak 16 kes adalah seperti berikut : 
              empat (4) orang warganegara Malaysia;  
           •
              12 kes warganegara China. 
           •
         
         
        KES MELIBATKAN 12 WARGANEGARA CHINA 
         
                            iaitu  kes   ,  kes  telah  discaj  dari  Hospital 
             Satu  (1) kes           ke-6
           •
             Langkawi  pada  4  Februari  lalu  setelah  dua  ujian  ulangan 
             pengesanan jangkitan 2019-nCoV adalah negatif. 
         
                          iaitu kes   , sedang menunggu keputusan ujian 
             Satu (1) kes         ke-4
           •
             ulangan  ketiga  di  mana  ujian  pertama  dan  kedua  adalah 
             negatif.  Untuk  makluman,  kes  ini  telah  menerima  rawatan 
             dengan  menggunakan  ubat  antiretroviral.  Ubat  antiretroviral 
             adalah merupakan ubat yang digunakan untuk merawat pesakit 
             yang dijangkiti oleh human immunodeficiency virus (HIV). 
         
                o  Kes ke-4 ini mempunyai jangkitan radang paru-paru dan 
                  pihak hospital telah memulakan rawatan ubat antiretroviral 
                  ke atas beliau. Kes didapati memberi respon yang baik 
                  kepada  ubat  ini.  Dua  (2)  sampel  klinikal  telah  diambil 
                  berturut-turut  dan  hasil  ujian  pengesanan  ulangan 
                  jangkitan  2019-nCoV kes ini dilaporkan adalah negatif. 
                  Beliau akan dibenarkan pulang selepas keputusan ujian 
                  ulangan ketiga diperolehi dalam masa yang terdekat. 
          
                                                                        2 
         
         
              Enam (6) kes iaitu kes pertama, ke-3, ke-5, ke-7, ke-8 dan         
           •
                     telah  menjalani  ujian  ulangan  pertama  pengesanan 
             ke-10
             jangkitan 2019-nCoV didapati negatif. 
         
              Empat (4) kes lagi iaitu kes ke-2, ke-14, ke-15, dan ke-16 
           •
             masih dirawat di wad sehingga ujian ulangan adalah negatif 
             sebanyak  dua  (2)  kali.  Semua  kes  berada  dalam  keadaan 
             stabil.  
         
        Untuk makluman juga, daripada 12 warganegara China tersebut,  
                (4) daripadanya                                    adalah 
        empat                  (Kes pertama, ke-2, ke-3, dan ke-5)
        ahli keluarga kepada kes positif pertama di Singapura. Keempat-
        empat mereka kini sedang mendapat rawatan di Hospital Sungai 
        Buloh.          daripadanya                                 telah 
               Tiga (3)              (Kes pertama, ke-3, dan ke-5)
        menjalani ujian ulangan pertama pengesanan jangkitan  2019-nCoV 
        dan didapati negatif. Manakala seorang (1) lagi (Kes ke-2) masih 
        dirawat sehingga ujian ulangan negatif diperolehi.  
         
        Bagi  empat  (4)  warganegara  Malaysia  yang  dikesan  positif 
        jangkitan 2019-nCoV, ujian ulangan akan dilakukan dalam tempoh 
        terdekat.  
         
        Kesemua 15 pesakit ini masih dalam rawatan dan pemantauan oleh 
        KKM dan berada dalam keadaan stabil.  
         
        Dengan pertambahan satu (1) kes baru ini, jumlah kumulatif kes 
        2019-nCoV yang dilaporkan sehingga hari ini adalah sebanyak 16 
        kes;  iaitu  tujuh  (7)  kes  dalam  kalangan  kes  Patient-Under-
        Investigation  (PUI)  jangkitan  2019-nCoV,  tujuh  (7)  kes  dalam 
                                                                        3 
         
         
        kalangan  kontak  rapat  dan  dua  (2)  kes  dalam  kalangan  rakyat 
        Malaysia yang dibawa pulang dengan Misi Bantuan Kemanusiaan.  
         
        Sehubungan itu, dari 10 Januari 2020 sehingga 8 Februari 2020 jam 
        10:00 pagi; jumlah kumulatif kes PUI jangkitan 2019-nCoV adalah 
        336 orang; di mana 213 adalah warganegara Malaysia, 115 warga 
        China  dan  masing-masing  satu  (1)  warganegara  Australia, 
        Bangladesh, Brazil, Indonesia, Jordan, Kanada, Republik Korea dan 
        Thailand.  Tujuh  (7)  kes  telah  disahkan  positif  2019-nCoV,  306 
        adalah negatif 2019-nCoV dan 23 kes masih menunggu keputusan 
        makmal (Lampiran 1).  
         
        Tiada kontak rapat yang baru kepada kes 2019-nCoV dilaporkan 
        sehingga 8 Februari 2020 jam 10:00 pagi. Oleh itu, jumlah kumulatif 
        kontak rapat kepada kes 2019-nCoV yang dilaporkan pada tahun 
        2020 sehingga hari ini adalah seramai 96 orang kesemuanya – di 
        mana tujuh (7) orang adalah positif, 84 orang adalah negatif dan lima 
        (5) kes masih menunggu keputusan makmal (Lampiran 1). 
         
        Kerajaan Malaysia ingin mengambil peluang untuk mengucapkan 
        terima  kasih  kepada  semua  anggota  kerja  kerajaan  dan  swasta 
        dalam  respon  yang  telah  diberikan  bagi  mengawal  penularan 
        jangkitan  2019-nCoV  di  Malaysia.  Rakyat  Malaysia  diseru  untuk 
        bersama-sama  memainkan  peranan  dengan  menjadi  ahli 
        masyarakat  yang  bertanggungjawab  kerana  setiap  individu 
        mempunyai peranan penting dalam menangani kejadian ini. 
         
         
         
                                                                        4 
         
         
        Perkembangan  kejadian  jangkitan  2019-nCoV  ini  akan  terus 
        dipantau  oleh  kerajaan  Malaysia  termasuklah  maklumat  yang 
        diperolehi daripada pihak Pertubuhan Kesihatan Sedunia (WHO). 
        Orang awam akan sentiasa dimaklumkan dari semasa ke semasa 
        mengenai sebarang perkembangan terkini. 
         
        Sekian, terima kasih. 
         
        DATO' SERI DR. WAN AZIZAH DR. WAN ISMAIL 
        Timbalan Perdana Menteri Malaysia 
         
        8 Februari 2020 
         
         
         
         
         
         
         
         
         
         
         
         
         
         
         
         
         
         
         
         
         
                                                                       5 
         
         
                                                           Lampiran 1 
                                                                       
                                                                       
                   Jadual 1: Ringkasan Kes PUI 2019-nCoV 
                  Sehingga Jam 10:00 Pagi; 8 Februari 2020 
         
          Warganegara     Positif    Negatif    Pending    Jumlah 
          Malaysia           1         197        15         213 
          China              6         102         7         115 
          Lain-lain          0          7          1          8 
          Jumlah             7         306        23         336 
         
         
              Jadual 2: Ringkasan Kontak Rapat Kes 2019-nCoV  
                  Sehingga Jam 10:00 Pagi; 8 Februari 2020 
                                        
           Warganegara      Positif    Negatif   Pending     Jumlah 
           Malaysia           1          41          5         47 
           China              6          43          0         49 
           Lain-lain          0           0          0          0 
           Jumlah             7          84          5         96 
         
         
        Nota: Kenyataan Akhbar YB Menteri Kesihatan yang bertarikh 5 
        Februari 2020 telah memaklumkan mengenai dua (2) warganegara 
        Malaysia yang dibawa pulang melalui Misi Bantuan Kemanusiaan 
        yang telah dikesan positif dan baki 131 adalah negatif 2019-nCoV.    
         
         
         
         
                                                                     6 
         
