        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                     2019 (COVID-19) DI MALAYSIA 
                            2 APRIL 2020 
        
       STATUS  TERKINI  KES  DISAHKAN  COVID-19  YANG  TELAH 
             
       PULIH
        
       Kementerian  Kesihatan  Malaysia  (KKM)  ingin  memaklumkan 
       bahawa terdapat 122 kes yang telah pulih dan dibenarkan discaj 
       pada hari ini. Ini menjadikan jumlah kumulatif kes yang telah pulih 
       sepenuhnya dari COVID-19 dan telah discaj daripada wad adalah 
       sebanyak 767 kes (24.6 peratus daripada jumlah keseluruhan kes). 
        
       STATUS TERKINI KES COVID-19 DI MALAYSIA 
        
       Sehingga 2 April 2020 pukul 12:00 tengah hari, terdapat 208 kes 
       baharu yang  telah  dilaporkan.  Ini  menjadikan  jumlah  kes  positif 
       COVID-19 di Malaysia adalah sebanyak 3,116 kes. 
        
       Sehingga kini, seramai 105 kes positif COVID-19 sedang dirawat 
       di  Unit  Rawatan  Rapi  (ICU). Daripada  jumlah  tersebut,  54  kes 
       memerlukan bantuan pernafasan. 
        
       Daripada maklumat terkini yang dilaporkan ke Crisis Preparedness 
       and Response Centre (CPRC) Kebangsaan, dukacita dimaklumkan 
       bahawa  sehingga  kini  terdapat  pertambahan lima  (5)  lagi  kes 
       kematian  berkaitan  COVID-19.  Justeru,  jumlah  kumulatif  kes 
       kematian  COVID-19  di  Malaysia  adalah  sebanyak  50  kes  (1.6 
       peratus daripada jumlah keseluruhan kes): 
                                                             
      
       •  Kes  kematian  ke-46  (kes  ke-2909)  merupakan  lelaki 
        warganegara  Malaysia  berumur  37  tahun  dan  mempunyai 
        latar belakang penyakit kronik dan rendah imuniti. Beliau telah 
        dirawat di Hospital Sultanah Aminah, Johor pada 28 Mac 2020 
        dan disahkan meninggal dunia pada 31 Mac 2020 jam 11.10 
        malam. 
         
       •  Kes  kematian  ke-47  (kes  ke-2910)  merupakan  lelaki 
        warganegara  Malaysia  berumur  78  tahun  dan  mempunyai 
        latar  belakang  penyakit  darah  tinggi  dan  gout.  Beliau  telah 
        dirawat di Hospital Pakar Sultanah Fatimah, Johor pada 17 
        Mac 2020 dan disahkan meninggal dunia pada 29 Mac 2020 
        jam 7.10 malam. 
      
       •  Kes  kematian  ke-48  (kes  ke-2572)  merupakan  lelaki 
        warganegara  Malaysia  berumur  85  tahun  dan  mempunyai 
        latar  belakang  penyakit  kencing  manis,  darah  tinggi  dan 
        penyakit jantung. Beliau telah dirawat di Hospital Enche' Besar 
        Hajjah  Khalsom,  Johor  pada  29  Mac  2020  dan  disahkan 
        meninggal dunia pada 2 April 2020 jam 8.01 pagi. 
      
       •  Kes  kematian  ke-49  (kes  ke-1273)  merupakan  lelaki 
        warganegara Malaysia berumur 61 tahun. Beliau mempunyai 
        sejarah kontak rapat dengan kes positif COVID-19 (kes ke-
        2107). Beliau telah dirawat di Hospital Umum Sarawak pada 
        20 Mac 2020 dan disahkan meninggal dunia pada 1 April 2020 
        jam 8.36 malam. 
      
       •  Kes  kematian  ke-50  (kes  ke-1767)  merupakan  lelaki 
        warganegara Malaysia berumur 69 tahun. Beliau telah dirawat 
        di  Hospital  Tuanku  Ja'afar,  Negeri  Sembilan  pada  22  Mac 
        2020 dan disahkan meninggal dunia pada 2 April 2020 jam 
        2.20 petang. 
      
     KKM mengucapkan takziah kepada ahli keluarga mereka. 
                                               
        
        
       PENGENALAN  SISTEM  ONLINE  APPOINTMENT  DI  KLINIK 
       KESIHATAN 
        
       Sistem  Online  Appointment  di  Klinik  Kesihatan  merupakan 
       kolaborasi di antara Kementerian Kesihatan Malaysia (KKM) dan 
       empat  (4)  syarikat  iaitu  Queuemed,  EncoreMed,  Bookdoc  dan 
       DoctorOnCall.  Ini  adalah  sebagai  inisiatif  untuk  mengurangkan 
       kesesakan di klinik-klinik kesihatan khususnya semasa pandemik 
       jangkitan COVID-19 bagi mengelakkan orang ramai berkumpul di 
       klinik  pada  sesuatu  masa  perlu  diamalkan,  selaras  dengan 
       penjarakan sosial (social distancing).  
        
       Melalui  sistem  Online  Appointment  ini,  pelanggan  boleh  memilih 
       slot  waktu  temujanji  untuk  datang  ke  klinik  bagi  mendapatkan 
       perkhidmatan.  Sistem  ini  adalah  untuk  kes-kes  walk-in  penyakit 
       ringan sahaja.  
        
       Sistem ini bakal dilaksanakan secara berfasa bermula dengan 4 
       buah klinik kesihatan iaitu KK Presint 9, 11, 14 dan 18 di Wilayah 
       Persekutuan  Putrajaya  bersama  DoctorOnCall.  Selanjutnya 
       perkhidmatan ini akan diperluaskan ke klinik kesihatan yang terpilih 
       di  Wilayah  Persekutuan  Kuala  Lumpur  dan  Selangor  dengan 
       kolaborasi Queuemed, EncoreMed, Bookdoc dan DoctorOnCall. 
        
       NASIHAT KESIHATAN BERKAITAN COVID-19 
       Pihak KKM prihatin dengan keadaan semasa berikutan Perintah 
       Kawalan Pergerakan (PKP) yang mungkin boleh mengakibatkan 
       orang ramai mengalami pelbagai emosi seperti kerisauan, panik, 
       sedih dan murung. 
       KKM ingin mengambil kesempatan ini untuk menyeru masyarakat 
       menjaga kesihatan  minda  dengan  mengambil beberapa  langkah 
       berikut: 
                                                           
       
        •  Elakkan  bersendirian  dan  kongsi  perasaan  anda  dengan 
          seseorang yang dipercayai 
        •  Saling  memberi  kata-kata  positif  kepada  diri  sendiri,  ahli 
          keluarga dan rakan 
        •  Saling  berhubung  dan  berinteraksi  dengan  orang  tersayang 
          dan rakan rapat, menggunakan pelbagai medium komunikasi 
        •  Beribadat mengikut kepercayaan masing-masing 
        •  Amalkan teknik relaksasi 
        •  Lakukan aktiviti fizikal di rumah 
        •  Makan secara sihat 
      Justeru, orang ramai boleh mendapatkan perkhidmatan sokongan 
      psikososial dengan menghubungi talian berikut: 
              011-63996482 / 011-63994236 / 03-29359935 
      Waktu operasi adalah dari jam  8.00  pagi  sehingga  5.00  petang 
      setiap hari.  
      Orang awam juga boleh menghubungi talian CPRC Kebangsaan, 
      KKM. Maklumat lanjut mengenai kejadian COVID-19 di Malaysia 
      boleh juga didapati melalui saluran telegram CPRC Kementerian 
      Kesihatan Malaysia; https://t.me/cprckkm. 
      KKM akan terus memantau perkembangan kejadian jangkitan ini 
      melalui segala maklumat yang diperolehi dan akan dimaklumkan 
      kepada rakyat dari semasa ke semasa. 
       
      Sekian, terima kasih. 
       
      DATUK DR. NOOR HISHAM ABDULLAH 
      KETUA PENGARAH KESIHATAN MALAYSIA 
       
      2 April 2020 @ 5.00 petang 
                                                         
                                                         
                                                         
        
        
                                                            
                                                 LAMPIRAN 1 
                                  
        BILANGAN KES COVID-19 MENGIKUT NEGERI DI MALAYSIA 
           (SEHINGGA 2 APRIL 2020, JAM 12:00 TENGAH HARI) 
        
                                              BILANGAN 
                 NEGERI           BILANGAN       KES 
                                     KES      KUMULATIF 
                                   BAHARU 
        PERLIS                        0           12 
        KEDAH                         1           80 
        PULAU PINANG                  2           98 
        PERAK                         6          200 
        SELANGOR                      74         800 
        NEGERI SEMBILAN               18         207 
        MELAKA                        7           70 
        JOHOR                         27         395 
        PAHANG                        3          114 
        TERENGGANU                    2           50 
        KELANTAN                      3          137 
        SABAH                         1          210 
        SARAWAK                       23         211 
        W.P. KUALA LUMPUR             34         488 
        W.P. PUTRAJAYA                7           34 
        W.P. LABUAN                   0           10 
          JUMLAH KESELURUHAN         208         3,116 
        
          
          
          
                                                            
        
                                                            
