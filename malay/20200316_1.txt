        
                                       
                        KENYATAAN AKHBAR 
                 KEMENTERIAN KESIHATAN MALAYSIA 
                                   
         SITUASI SEMASA JANGKITAN PENYAKIT CORONAVIRUS 
                                2019  
                       (COVID-19) DI MALAYSIA 
                                        
                            16 MAC 2020
        
        
       STATUS TERKINI KES COVID-19 DI MALAYSIA 
        
       KKM ingin memaklumkan bahawa sehingga 16 Mac 2020 pukul 12 
       tengah hari, terdapat 125 kes baharu yang telah dilaporkan. Ini 
       menjadikan  jumlah  kes  positif  COVID-19  di  Malaysia  adalah 
       sebanyak 553 kes. Berdasarkan siasatan awal, daripada 125 kes 
       baharu yang dilaporkan hari ini, sebanyak 95 kes positif COVID-19 
       adalah  berkaitan  dengan  kluster  perhimpunan  tabligh  di  Masjid 
       Jamek Seri Petaling.  
        
       Sehingga kini, seramai 12 kes positif COVID-19 sedang dirawat di 
       Unit Rawatan Rapi (ICU) dan memerlukan bantuan pernafasan. 
        
        
       FASA WABAK DI MALAYSIA 
        
       Di  Malaysia, didapati  terdapat pertambahan kes COVID-19 yang 
       ketara sepanjang minggu lepas. Mengambil kira situasi terkini, KKM 
       ingin  memaklumkan  bahawa  KKM  telah  memasuki  tahap 
       pembendungan  akhir  iaitu  late  containment.  Dalam  tahap 
       pembendungan akhir, ia bertujuan untuk membendung penularan 
       jangkitan COVID-19 daripada menjadi lebih serius di Malaysia.  
                                                             
           
           
          Dalam  masa  yang  sama,  KKM  juga  dalam  persediaan  untuk 
          memasuki tahap mitigasi kelak. Antara langkah-langkah yang telah 
          diambil adalah: 
             1. Menjadikan Hospital Sungai Buloh sebagai                                   
                                                                    “admitting hospital”
                khusus untuk kes positif COVID-19;  
                 
             2. Meningkatkan        kapasiti     dan     kapabiliti    makmal  untuk 
                menjalankan pengesanan jangkitan COVID-19;  
           
             3. Mengenal pasti pusat-pusat kuarantin di seluruh negara; dan  
           
             4. Bekerjasama dengan Pertubuhan Bukan Kerajaan (NGO) dan 
                fasiliti swasta dalam pengurusan kes COVID-19.  
           
          NASIHAT KESIHATAN BERKAITAN COVID-19 
           
          Rakyat Malaysia memainkan peranan yang sangat penting dalam 
          membantu negara Malaysia membendung kejadian COVID-19 di 
          Malaysia.  Pihak  KKM  telah  memberi  pelbagai  nasihat  kesihatan 
          kepada orang  awam  setiap  hari.  Justeru,  pihak  KKM  memohon 
          kerjasama daripada rakyat Malaysia dalam memerangi kejadian ini. 
          Orang  awam  boleh  menunaikan  tanggungjawab  masing-masing 
          dengan: 
           
              1. Mengamalkan tahap kebersihan yang optimum pada setiap 
                 masa, seperti kerap mencuci tangan dengan menggunakan 
                 air dan sabun atau bahan pencuci tangan (                           ). Ini 
                                                                    hand sanitiser
                 merupakan  cara  yang  efektif  dalam  memutuskan  transmisi 
                 jangkitan penyakit. 
                  
              2. Mengamalkan                       (                  ) yang baik, iaitu 
                                   etika batuk cough etiquette
                 menutup mulut dan hidung dengan tisu apabila batuk mahupun 
                 bersin, seterusnya membasuh tangan dengan serta merta. Ini 
                                                                                           
         
             dapat  mengelakkan  penularan  jangkitan  penyakit  kepada 
             orang lain.   
         
          3. Menangguhkan      penganjurkan    perhimpunan     yang 
             melibatkan orang ramai (           ). 
                                   mass gathering
         
          4.                                  yang  melibatkan  orang 
             Tidak  menghadiri  perhimpunan
             ramai                 (                              ). 
                                    mass                  gathering
              
          5.                             (               )  sekurang-
             Mengamalkan  jarak  sosial  social  distancing
             kurangnya 1 meter dari orang lain. 
              
          6. Menangguhkan perjalanan ke luar negara terutamanya ke 
             wilayah-wilayah  atau  bandar-bandar  yang  diisytiharkan 
             mengalami penularan wabak COVID-19 di Republik Rakyat 
             China (seperti yang dimaklumkan sebelum ini) mahupun di 
             Republik Korea, Jepun, Itali dan Iran. Ini bagi mengelakkan diri 
             dari terdedah dengan jangkitan penyakit. 
         
        Rakyat Malaysia diminta tidak menularkan sebarang maklumat yang 
        boleh menyebabkan kebimbangan kepada orang awam. KKM akan 
        terus  memantau  perkembangan  kejadian  jangkitan  ini  melalui 
        maklumat yang diperolehi dan akan dimaklumkan dari semasa ke 
        semasa. 
         
        Sekian, terima kasih. 
         
        YB DATO’ SRI DR. ADHAM BIN BABA 
        MENTERI KESIHATAN MALAYSIA 
        16 Mac 2020 @ 5.00 petang 
         
         
                           
                                                                    
        
        BILANGAN KES COVID-19 MENGIKUT NEGERI DI MALAYSIA 
                                  
                                            JUMLAH 
                    NEGERI               KESELURUHAN 
                                              KES 
       PERLIS                                  8 
       KEDAH                                   29 
       PULAU PINANG                            15 
       PERAK                                   18 
       SELANGOR                               143 
       NEGERI SEMBILAN                         42 
       MELAKA                                  14 
       JOHOR                                   44 
       PAHANG                                  19 
       TERENGGANU                              4 
       KELANTAN                                18 
       SABAH                                   57 
       SARAWAK                                 21 
       WILAYAH PERSEKUTUAN KUALA 
       LUMPUR & PUTRAJAYA                     105 
       WILAYAH PERSEKUTUAN LABUAN              4 
                    TOTAL                     541 
                                  
                                                           
