                                                 
                                                 
                                                 
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                              
                                                                                KENYATAAN AKHBAR  
                                                      KETUA PENGARAH KESIHATAN MALAYSIA 
                           
                                                                       SITUASI TERKINI JANGKITAN 
                                CORONAVIRUS DISEASE (COVID-19) DI MALAYSIA KES KE-22   
                           
                          Kementerian Kesihatan Malaysia (KKM) ingin memaklumkan bahawa kes 
                          ke-22 yang merupakan seorang wanita warganegara Amerika Syarikat 
                          berumur 83 tahun telah menunjukkan perkembangan status kesihatan 
                          yang  sangat  baik.  Pesakit  ini  masih  lagi  dipantau  di  hospital kerana 
                          mengalami sedikit batuk. 
                           
                          Terdahulu seperti Kenyataan Akhbar Ketua Pengarah Kesihatan pada 15 
                          Februari 2020, kes ke-22 ini telah dikesan bergejala melalui “thermal 
                          scanner” sebaik tiba di Lapangan Terbang Antarabangsa Kuala Lumpur 
                          (KLIA) dan kemudiannya telah dirujuk ke Hospital Sungai Buloh. 
                                 •  Pemeriksaan klinikal dan ujian x-ray dada mengesahkan pesakit 
                                       mempunyai penyakit radang paru-paru (pneumonia) 
                                 •  Pesakit telah dimasukkan ke wad isolasi di Hospital Sungai Buloh. 
                                 •  Sampel klinikal oropharyngeal dan nasopharyngeal telah diambil. 
                                       Ujian  pengesahan  COVID-19  bagi  kedua-dua  sampel  ini  telah 
                                       dijalankan sebanyak dua kali oleh Institut Penyelidikan Perubatan 
                                       (IMR) dan kedua-dua ujian disahkan positif pada 15 Februari 2020. 
                                 •  Kes  telah  diberikan  rawatan  antiviral  (lopinavir/Ritonavir)  dan 
                                       bantuan oksigen bagi gejala yang dihadapinya. 
                                                                                                                                                                                          1 
                          Setelah  lebih  72  jam  diberikan  rawatan,  kes  telah  menunjukkan 
                          perubahan  kesihatan  yang  baik.  Oleh  yang  demikian  ujian  ulangan 
                          pengesahan COVID-19 telah dijalankan sebanyak 2 kali dengan jarak 
                          masa  24  jam  bagi  setiap  satu  ujian.  Kedua-dua  ujian  ulangan  ini 
                          menunjukkan keputusan negatif. 
                           
                          Ujian pengesanan ulangan ini telah dijalankan bagi memastikan kes telah 
                          sembuh dan negatif COVID-19. 
                           
                          Untuk  makluman,  merujuk  kepada  dapatan  terkini  kajian  berkaitan 
                          COVID-19, hampir 80% pesakit COVID-19 yang dilaporkan merupakan 
                          pesakit yang mengalami gejala yang ringan dan tiada rawatan spesifik 
                          atau antiviral diperlukan bagi penyakit ini. 
                           
                          Kebanyakan pesakit hanya memerlukan rawatan simptomatik (seperti 
                          demam,  batuk  dan  selsema)  dan  isolasi  kes  perlu  dijalankan  bagi 
                          mengelakkan penularan penyakit ini kepada orang lain. Hal ini kerana, 
                          kebanyakan kes yang telah disahkan positif, sistem imun badan manusia 
                          akan menghasilkan antibodi spesifik bagi melawan virus ini. 
                           
                          Walaubagaimanapun,  terdapat  juga  golongan  yang  tidak  mempunyai 
                          sistem imun yang kuat, contohnya warga emas, di mana jangkitan virus 
                          COVID-19  ini  menyebabkan  komplikasi  yang  teruk  dan  memerlukan 
                          bantuan ubat-ubatan seperti antiviral. 
                           
                                                                                                                                                                                          2 
                          Ujian makmal pengesahan COVID-19 ulangan akan dijalankan ke 
                          atas semua kes yang disahkan positif, setelah pesakit menunjukkan 
                          perkembangan yang baik bagi gejala klinikal yang dialaminya. 
                           
                          Hal ini adalah untuk memastikan bahawa kes telah sembuh sepenuhnya 
                          dan bebas daripada virus COVID-19. Ini adalah penting bagi memastikan 
                          kes selamat untuk dibenarkan pulang dan tidak menjangkiti orang lain. 
                           
                          Sekian, terima kasih. 
                           
                           
                          DATUK DR NOOR HISHAM BIN ABDULLAH 
                          KETUA PENGARAH KESIHATAN  
                          KEMENTERIAN KESIHATAN MALAYSIA 
                          22 FEBRUARI 2020 
                           
                                                                                                                                                                                          3 
